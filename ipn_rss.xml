<?xml version="1.0" encoding="UTF-8"?>
<rss version="2.0"><channel><title>Interpressnews feed</title><link>http://www.interpressnews.ge/ka</link><description>საინფორმაციო სააგენტო “ინტერპრესნიუსი“</description><lastBuildDate>Tue, 18 Aug 2020 15:19:13 GMT</lastBuildDate><generator>PyRSS2Gen-1.1.0</generator><docs>http://blogs.law.harvard.edu/tech/rss</docs><item><title>პოლონეთის საშობაო ბაზრობებზე ქართული ღვინის წარდგენა მიმდინარეობს</title><link>https://www.interpressnews.ge/ka/article/614233-polonetis-sashobao-bazrobebze-kartuli-gvinis-cardgena-mimdinareobs/</link><description>პოლონეთში, საშობაო ბაზრობებზე, ღვინის ეროვნული სააგენტოს კონტრაქტორი მარკეტინგული კომპანია „ვინისფერას“ ორგანიზებით, ქართული ღვინის წარდგენა კამპანიის - „შეიცანი საქართველო“ ფარგლებში მიმდინარეობს.
ორგანიზატორების ინფორმაცით, ქართული ღვინის დაგემოვნების შესაძლებლობა პოლონელ მომხმარებელს უკვე ჰქონდა ქალაქ ოპოლეში, დეკემბრის მეორე ნახევარში ანალოგიური ღონისძიებები ტორუნსა და უსტრონში გაიმართება.
„სტუმრებს საშობაო ბაზრობებზე მოწყობილ სპეციალურ სივრცეში ქართულ ღვინოსთან ერთად ქართული სამზარეულოს გაცნობის შესაძლებლობაც ეძლევათ. 
ქართული ღვინის წარდგენა პოლონეთში უმნიშვნელოვანესია, რადგან ეს ქვეყანა ქართული ღვინის საექსპორტო ერთ-ერთ სტრატეგიულ ბაზარს წარმოადგენს და ექსპორტიორი ქვეყნების ხუთეულში სტაბილურად დაიმკვიდრა ადგილი.
ღვინის ეროვნული სააგენტოს მიერ აღნიშნულ ქვეყანაში განხორციელებული მიზნობრივი მარკეტინგული აქტივობების შედეგად, ექსპორტის ზრდის ტენდენცია შენარჩუნებულია 2019 წლის 11 თვის მონაცემებითაც: საქართველოდან პოლონეთში ექსპორტირებულია 3,7 მლნ-მდე ბოთლი ღვინო, რაც 24%-ით აღემატება 2018 წლის ანალოგიურ მაჩვენებელს“,- ნათქვამია ინფორმაციაში.
 
 </description><pubDate>Tue, 18 Aug 2020 15:19:13 GMT</pubDate></item><item><title>ზურაბ ჯაფარიძე - ვაპირებ გია ვოლსკი დავამარცხო!</title><link>https://www.interpressnews.ge/ka/article/614139-zurab-japarize-vapireb-gia-volski-davamarcxo/</link><description>“ვაპირებ, რომ დავამარცხო გია ვოლსკი. ის არის „ქართული ოცნების” ერთ-ერთი გამორჩეული სახე და ცხადია, ვაპირებ დავამარცხო. ის მხარდაჭერა, რომელიც გამომიცხადეს, წამადგება ამ საქმეში”, - ამის შესახებ დიდუბე-ჩუღურეთის მაჟორიტარულ ოლქში ოპოზიციის ერთიანმა კანდიდატმა, „გირჩის“ ლიდერმა ზურა ჯაფარიძემ განაცხადა. მისივე თქმით, ყველა იმ ოლქში, სადაც წარდგენილია ოპოზიციის ერთიანი კანდიდატი, იქ “გირჩი” საკუთარ კანდიდატს არ დააყენებს.
“მინდა მადლობა გადავუხადო ყველას ვინც მხარდაჭერა გამომიცხადა და მე მქონდა ერთსულოვანი მხარდაჭერა. „გირჩი“ რჩება იმ შეთანხმების ნაწილი, რომელიც დაიდო “ლეიბორისტების” ოფისში, რაც იმას ნიშნავს, რომ ყველა იმ ოლქში, სადაც არსებობს შეთანხმებული ერთიანი კანდიდატი, იქ “გირჩი” საკუთარ კანდიდატს არ დააყენებს”, - განაცხადა ჯაფარიძემ.
დღეს, ლეიბორისტული პარტიის ოფისში შეკრებილი ოპოზიცია შეთანხმდა , რომ საბურთალოს მაჟორიტარულ ოლქში ოპოზიციის საერთო კანდიდატი ირაკლი ოქრუაშვილი, დიდუბე-ჩუღურეთში კი ზურაბ ჯაფარიძე იქნება.
 
იხილეთ ვიდეო</description><pubDate>Tue, 18 Aug 2020 15:19:13 GMT</pubDate></item><item><title>ნიკა მელია - ზურა ჯაფარიძეს დიდუბე-ჩუღურეთში მხარს ვუჭერთ, საბურთალოზე კი უბრალოდ კანდიდატს არ ვაყენებთ</title><link>https://www.interpressnews.ge/ka/article/614140-nika-melia-zura-japarizes-didube-chuguretshi-mxars-vuchert-saburtaloze-ki-ubralod-kandidats-ar-vaqenebt/</link><description>ჩვენ მკაფიოდ მხარს ვუჭერთ ზურა ჯაფარიძეს დიდუბე-ჩუღურეთში მაჟორიტარობის საერთო კანდიდატად, რაც შეეხება საბურთალოს, ჩვენ იქ უბრალოდ კანდიდატს არ ვაყენებთ,- ამის შესახებ “ლეიბორისტული პარტიის“ ოფისში გამართული შეხვედრის დასრულების შემდეგ ჟურნალისტებთან, “ნაციონალური მოძრაობის“ ერთ-ერთმა ლიდერმა ნიკა მელიამ განაცხადა.
მისი თქმით, მნიშვნელოვანია ასევე დეკლარაცია, რომელიც ხმების დაცვასთან დაკავშირებით იქნა მიღებული. მელიას თქმით, უახლოეს პერიოდში სავარაუდოდ, გაფორმდება შეთანხმება, რომ ოპოზიციური პარტიები “ქართულ ოცნებასთან“ არ ითანამშრომლებენ.
“ბევრი ღირსეული კანდიდატია საბურთალოს რაიონში ოპიზიციიდან თავმოყრილი და ჩვენ, “ნაციონალურმა მოძრაობამ“ მივიღეთ გადაწყვეტილება, რომ იქ კანდიდატი არ დავაყენოთ. ძალიან მნიშვნელოვანია ასევე, დეკლარაციის შემუშავება ხმების ერთობლივი დაცვის თაობაზე, მაგრამ ჩემი აზრით, თავშიც არ უნდა გაივლოს ივანიშვილმა და მისმა თანაგუნდელებმა, რომ შესაძლებელი იქნება არჩევნებზე ხმების გაყალბება, ვინაიდან მათ ხელში ბამბაც კი იჩხრიალებს 2020 წლის 31 ოქტომბერს. ჩვენ ვითანამშრომლებთ მჭიდროდ ერთამანეთთან და კიდევ უფრო მთავარი შეთანხმება, რაც დარწმუნებული ვარ, მოხდება უახლოეს მომავალში, სავარაუდოდ, სექტემბრის თვეში, ყველა ოპოზიციური დემოკრატიული ძალა შევთანხმდებით ერთობლივად და ეს აისახება საერთო დეკლარაციაში, რომ არავინ ითანამშრომლებს არადემოკრატიულ ძალასთან - “ქართულ ოცნებასთან“ და მის ოლიგარქთან, ეს არის უმნიშვნელოვანესი,“- განაცხადა მელიამ.
შეგახსენებთ, “ლეიბორისტული პარტიის “ ოფისში გამართულ შეხვედრაზე ოპოზიციამ მიიღო გადაწყვეტილება, რომ დიდუბე- ჩუღურეთში საერთო ოპოზიციური მაჟორიტარობის კანდიდატი ზურაბ ჯაფარიძე, საბურთალოს ოლქში კი ირაკლი ოქრუაშვილი იქნება.
 
 
 
 </description><pubDate>Tue, 18 Aug 2020 15:19:13 GMT</pubDate></item><item><title>Apple Pay-ით სარგებლობა ახლა უკვე ტერაბანკის მომხმარებლებსაც შეუძლიათ</title><link>https://www.interpressnews.ge/ka/article/614157-apple-pay-it-sargebloba-axla-ukve-terabankis-momxmareblebsac-sheuzliat/</link><description>ამიერიდან ტერაბანკის მომხმარებლებისთვის Apple Pay-ის გადახდის უსაფრთხო და დაცული მეთოდი უკვე ხელმისაწვდომია. Apple Pay-ით ანგარიშსწორებას ისინი საბანკო ბარათის უცხო პირისთვის გადაცემის, ღილაკებსა თუ ნაღდ ფულთან შეხების გარეშე შეძლებენ.
Apple Pay-ის თითოეული ტრანზაქციის უსაფრთხოებას iPhone-ის განსაკუთრებული შესაძლებლობები უზრუნველყოფს. უკონტაქტო გადახდისთვის მხოლოდ iPhone-ის ან Apple Watch-ის ტერმინალთან მიტანაა საკმარისი. ნებისმიერი ტრანზაქციის ავტორიზაცია როგორც Face ID-ით, Touch ID-ით ან მოწყობილობის კოდით, ისე უსაფრთხოების ერთჯერადი კოდით სრულდება, რაც ანგარიშსწორების განსაკუთრებულ უსაფრთხოებას უზრუნველყოფს.
Apple Pay-ით გადახდა შესაძლებელია სუპერმარკეტში, აფთიაქში, ტაქსიში, რესტორანში, სავაჭრო თუ სხვა სახის ობიექტებში. Apple Pay-ის გამოყენება შესაძლებელია iPhone-ზეც, iPad-ზეც და Mac-ზეც, რაც მობილურ აპლიკაციებში თუ Safari-ის მეშვეობით ვებგვერდებზე ანგარიშსწორების პროცესს ამარტივებს. საჭირო აღარ არის დამატებითი ანგარიშების შექმნა და საკონტაქტო ან ბარათის რეგისტრაციის მისამართის ფორმების ხელახლა შევსება. Apple Pay ამარტივებს ანგარიშსწორებას საკვების გამოძახებისას, ონლაინშოპინგის, გადაადგილების, ან სულაც პარკირების მომსახურებით სარგებლობის დროს. მისი დახმარებით Apple Watch-ის აპლიკაციებში გადახდასაც შეძლებთ.
Apple Pay უდიდეს მნიშვნელობას ანიჭებს უსაფრთხოებასა და კონფიდენციალობას. საკრედიტო ან სადებეტო ბარათის Apple Pay-სთან დაკავშირებისას ბარათის რეალური მონაცემები არც მოწყობილობაზე და არც Apple-ის სერვერებზე არ რჩება. გადახდისას Apple Pay იყენებს კონკრეტული მოწყობილობის შესაბამისი ანგარიშის ნომერს, რომელიც iPhone-სა თუ Apple Watch-ში ინტეგრირებულ სპეციალურ ჩიპზე დაშიფრულად ინახება. სერტიფიცირებული ჩიპი სპეციალურად გადახდასთან დაკავშირებული ინფორმაციის შესანახად შეიქმნა.
ბარათის Apple Pay-სთან დაკავშირება მარტივია. iPhone-ის შემთხვევაში, საკმარისია, გახსნათ აპლიკაცია Wallet, დააჭიროთ + ნიშანს და თანმიმდევრულად მიჰყვეთ ინსტრუქციებს ტერაბანკის საკრედიტო ან სადებეტო ბარათის დასამატებლად. Apple Pay-ით სარგებლობას ბარათის iPhone-თან, Apple Watch-თან, iPad-თან ან Mac-თან დაკავშირებისთანავე შეძლებთ. რაც მთავარია, თქვენ ტერაბანკის ბარათებზე ქულების დაგროვებასა და სხვადასხვა უპირატესობით სარგებლობას კვლავაც გააგრძელებთ.
დამატებითი ინფორმაციისთვის ეწვიეთ ბმულს: https://terabank.ge/ge/applepay
(R)
 
 </description><pubDate>Tue, 18 Aug 2020 15:19:13 GMT</pubDate></item><item><title>ოპოზიციური პარტიები საბურთალოს ოლქში ირაკლი ოქრუაშვილის, დიდუბე-ჩუღურეთში კი ზურაბ ჯაფარიძის კანდიდატურაზე შეთანხმდნენ</title><link>https://www.interpressnews.ge/ka/article/614132-opoziciuri-partiebi-saburtalos-olkshi-irakli-okruashvilis-didube-chuguretshi-ki-zurab-japarizis-kandidaturaze-shetanxmdnen/</link><description>საბურთალოს მაჟორიტარულ ოლქში ოპოზიციის საერთო კანდიდატი ირაკლი ოქრუაშვილი, დიდუბე ჩუღურეთში კი ზურაბ ჯაფარიძე იქნება. განცხადება ამის შესახებ მედიასთან, “ლეობორისტული პარტიის“ ოფისში მიმდინარე შეხვედრაზე, “ლეობორისტული პარტიის“ ლიდერმა შალვა ნათელაშვილმა გააკეთა.
“ცხელი ზაფხულითა და მძიმე ამბებით დაზაფრული ჩვენი საზოგადოება გვინდა გავახაროთ. ეს მაინც მოხდა - ოპოზიცია დედაქალაქში მაჟორიტარობის კანდიდატებთან დაკავშირებით შეთანხმდა სრულად და შეგვიძლია ჩავთვალოთ, რომ რეჟიმს დედაქალაქი დაკარგული აქვს,“- განაცხადა ნათელაშვილმა.
მისი თქმით, მსგავსი ფაქტი უპრეცედენტოა და ის საქართველოს ისტორიაში ოქროს ასოებით შევა.
დღევანდელ შეხვედრაზე ასევე მიღებულ იქნა დეკლარაცია ოპოზიციური ხმების დაცვაზე.
შეხვედრა ამ წუთებშიც გრძელდება და ოპოზიციური პარტიების ლიდერები დეკლარაციის ტექსტის დეტალებს აზუსტებენ.
 
იხილეთ ვიდეო
 </description><pubDate>Tue, 18 Aug 2020 15:19:13 GMT</pubDate></item><item><title>GEX - ქართული კრიპტო ბირჟა საერთაშორისო ასპარეზზე</title><link>https://www.interpressnews.ge/ka/article/614162-gex-kartuli-kripto-birzha-saertashoriso-asparezze/</link><description>ყოვედღიურად მატულობს ქართველების დაინტერესება ბიტკოინისა და სხვა კრიპტოვალუტების მიმართ, თუმცა მათზე წვდომა გარკვეულ სირთულეებთან არის დაკავშირებული.
GEX-ის აღმასრულებელი დირექტორის, ხვიჩა კოპინაძის განცხადებით, სწორედ ეს გახდა ერთ-ერთი მთავარი მიზეზი შექმნილიყო ქართული კრიპტო პლატფორმა სადაც მომხმარებლები არა მხოლოდ აშშ დოლარის, არამედ ლარის საშუალებითაც შეძლებდნენ მსოფლიოს ყველაზე პოპულარულ კრიპტოვალუტებით ევაჭრათ.
ამასთან, GEX.ge საშუალებას იძლევა მარტივად, ღილაკზე ერთი თითის დაჭერით იყიდოთ და გაყიდოთ სასურველი კრიპტოვალუტა ან განახორციელოთ რთული სავაჭრო ალგორითმები, Market და Limit დავალებების გამოყენებით.
GEX.ge ანუ ქართული ბირჟა (Georgian Exchange) სულ ახლახანს გამოჩნდა ბაზარზე, თუმცა მის მთავარ უპირატესობათაგან უკვე უნდა აღინიშნოს შემდეგი:
ამასთან, უნდა აღინიშნოს, რომ მომხმარებელს შეუძლია GEX-იდან ფულის გატანა სწრაფად როგორც VISA/Mastercard ბარათების, ასევე საბანკო გადარიცხვების გამოყენებით.
საქართველოს ერთად GEX-ის გეგმები უკავშირდება მეზობელ ქვეყნებს. კომპანიაში თვლიან, რომ სწორედ ამ ქართულ პროდუქტს აქვს პოტენციალი აითვისოს რეგიონის კრიპტოსავალუტო ბაზარი.
(R)
 </description><pubDate>Tue, 18 Aug 2020 15:19:13 GMT</pubDate></item><item><title>ოპოზიციამ არჩევნებთან დაკავშირებით დეკლარაცია მიიღო</title><link>https://www.interpressnews.ge/ka/article/614146-opoziciam-archevnebtan-dakavshirebit-deklaracia-miigo/</link><description>ოპოზიციამ „ლეიბორისტული პარტიის“ ოფისში გამართულ შეხვედრაზე არჩევნებთან დაკავშირებით დეკლარაცია მიიღო. 
დეკლარაციის თანახმად, „საქართველოს დემოკრატიული ოპოზიცია, თანხმდება, რომ ივანიშვილის ოლიგარქიული მმართველობა ქვეყნისთვის და მისი დემოკრატიული განვითარებისთვის უმძიმეს გამოწვევას წარმოადგენს“.
„ივანიშვილი და მისი გუნდი ყველაფერს აკეთებს რათა საზოგადოებაში ნიჰილიზმი დანერგოს, მოახდინოს მთელი პოლიტიკური პროცესის დისკრედიტაცია, ამ პირობებში ჩვენი უმნიშვნელოვანესი ამოცანაა არჩევნების მიმართ საზოგადოებრივი ნდობა და მხარდაჭერა გავაძლიეროთ. არჩევნების გზით, მშვიდობიანად ხელისუფლების ცვლილება, არის ის ერთადერთი სწორი გზა, რომელიც ჩვენს საზოგადოებას მისცემს საშუალებას მტკიცე ნაბიჯებით განაგრძოს სვლა დასავლური დემოკრატიული სახელმწიფოს მშენებლობისკენ. სწორედ ასეთ საზოგადოებებშია ხელისუფლების ცვლა ნორმალური მოვლენა, რომელსაც მოქალაქეების დაყოფა და ურთიერთანგარიშსწორება არ მოჰყვება.
ივანიშვილის რეჟიმის ხელშია მობილიზებული როგორც ადმინისტრაციული ისე ფინანსური რესურსის დიდი ნაწილი, სახელმწიფო ინსტიტუტები კი საზოგადოების ნაცვლად მმართველი გუნდის ინტერესებს ემსახურება. სწორედ ამიტომაა მნიშვნელოვანი დემოკრატიული ოპოზიციის კოორდინირებული მუშაობა თითოეული ხმის დასაცავად და საარჩევნო მანიპულაციების გამოსარიცხად. ოპოზიციური პარტიები კოორდინირებულად ვიმუშავებთ ყველა ოლქში, მათ შორის იქაც, სადაც ერთმანეთს კონკურენტი კანდიდატები დავუყენეთ. პარტიების ამოცანა არა ცალკეული პოლიტიკური გემოვნების ამომრჩეველთა ხმების დაცვა, არამედ მთელი საარჩევნო პროცესის გამჭვირვალობისა და თითოეული მოქალაქის არჩევანის დაცვა იქნება.
ამ ამოცანის მისაღწევად ჩვენ ვაპირებთ თანამშრომლობის კონკრეტული მექანიზმების შემუშავებას.
ქვეყნის შიგნით, საარჩევნო პროცესისადმი ფართო საზოგადოებრივი მხარდაჭერასა და ხმების დაცვის მიზნით კოორდინაციასთან ერთად, ოპოზიციური პარტიები ვთანხმდებით, რომ ერთობლივად, შეთანხმებულად ვიმუშავებთ საერთაშორისო დამკვირვებლებთან, რათა არჩევნების ლეგიტიმურობის გარშემო არ გაჩნდეს კითხვის ნიშნები.
2020 წლის საპარლამენტო არჩევნებში ივანიშვილის დამარცხებით, საქართველოში საარჩევნო მანიპულაციების მავნე ტრადიციას წერტილი უნდა დაესვას“, - აღნიშნულია დეკლარაციაში.</description><pubDate>Tue, 18 Aug 2020 15:19:13 GMT</pubDate></item><item><title>პარტნიორობა ქალთა გაძლიერებისათვის - UNFPA-ს, FAO-ს და ლიბერთი ბანკის ახალი ინიციატივა</title><link>https://www.interpressnews.ge/ka/article/614130-partnioroba-kalta-gazlierebisatvis-unfpa-s-fao-s-da-liberti-bankis-axali-iniciativa/</link><description>გაეროს მოსახლეობის ფონდის (UNFPA) საქართველოს ოფისის, გაეროს სურსათის და სოფლის მეურნეობის ორგანიზაციის (FAO) და ლიბერთი ბანკის ერთობლივი ინიციატივით, სოფლად მცხოვრები ქალების ინფორმირებისა და გაძლიერებისათვის, საქართველოს რეგიონებში შეხვედრები დაიწყო. შეხვედრების მიზანია აამაღლოს სოფლად მცხოვრები ქალების ცნობიერება გენდერული თანასწორობის, რეპროდუქციული ჯანმრთელობისა და უფლებების, სათემო მონაწილეობის შესახებ, ასევე იმ საბანკო სერვისების შესახებ, რაც სოფლის მეურნეობაში ჩართულ ქალებს გამოადგებათ. 2020 წლის აგვისტოსა და სექტემბერში, ინიციატივის განხორციელების საწყის ეტაპზე, შეხვედრები გაიმართება შიდა ქართლში, კახეთში, რაჭა-ლეჩხუმსა და აჭარაში და 300-მდე ქალს მოიცავს.
2020 წლის 16 აგვისტოს, პროექტის ფარგლებში პირველი შეხვედრა გორის მუნიციპალიტეტში, სოფელ ატენში გაიმართა და ატენის თემის მკვიდრი ორმოცამდე ქალი შეკრიბა, რომლებიც გაერთიანებული ერების სურსათისა და სოფლის მეურნეობის ორგანიზაციის ,,სოფლის მეურნეობისა და სოფლის განვითარების პროექტში’’ არიან ჩართულნი. მათ ინფორმაცია მიიღეს ისეთი საკითხების შესახებ, როგორიცაა ოჯახის დაგეგმვა, საშვილოსნოს და ძუძუს კიბოს პრევენცია, ოჯახში ძალადობა, საზიანო პრაქტიკები (ადრეული ქორწინება, გენდერული ნიშნით სქესის შერჩვეა) გენდერული თანასწორობის როლი ბიზნესის და სოფლის მეურნეობის განვითარებაში, ფინანსური დაგეგმვა და საბანკო სერვისები, რომელსაც ლიბერთი ბანკი სოფლის მეურნეობაში ჩართულ ქალებს სთავაზობს.
„ქალთა რეპროდუქციული ჯანმრთელობის და უფლებების დაცვა, მათი ინფორმირება არსებული გამოწვევებისა და შესაძლებლობების შესახებ, უმნიშვნელოვანეს პრიორიტეტს წარმოადგენს გაეროს მოსახლეობის ფონდისთვის. ჩვენ მუდმივად ვცდილობთ, გავზარდოთ თანამოაზრეთა და მხარდამჭერთა წრე, რაც საშუალებას მოგვცემს, მეტ ქალს მივწვდეთ, რათა ისინი არ დარჩნენ განვითარების ტალღის მიღმა. მოხარული ვართ, რომ ლიბერთი ბანკმა, როგორც მაღალი სოციალური პასუხისმგებლობის მქონე ბიზნესმა, გადაწყვიტა ინვესტიციის ამ მიმართულებით განხორციელება და სოფლად მცხოვრები ქალების გაძლიერების პროცესში ჩაერთო ჩვენთან და გაეროს სურსათისა და სოფლის მეურნეობის ორგანიზაციასთან ერთად,“ აღნიშნა გაეროს მოსახლეობის ფონდის საქართველოს ოფისის ხელმძღვანელმა ლელა ბაქრაძემ.
,,სოფლად მცხოვრებ ქალებს უმნიშვნელოვანესი წვლილი შეაქვთ სოფლის მეურნეობისა და სოფლის განვითარების პროცესებში როგორც შინამეურნეობების, ისე - ქვეყნის დონეზე. გაერთიანებული ერების სურსათისა და სოფლის მეურნეობის ორგანიზაციის გენდერული თანასწორობის პოლიტიკა ქალთა აქტიურ, თანასწორ ჩართულობასა და მათი ეკონომიკური გაძლიერების ხელშეწყობას ითვალისწინებს. მათი გაძლიერება კი მიიღწევა ბარიერების გამოვლენითა და დაძლევით, ინფორმირებით, გადაწყვეტილებების მიღების პროცესში ჩართვითა და რესურსებზე ხელმისაწვდომობის გაზრდით. მსგავსი ღონისძიებები მნიშვნელოვანია, რათა სოფლად მცხოვრებ ქალებს სოციალურ ღონისძიებებში ჩართვის, მხარდამჭერი ქსელების გაფართოებისა და საკუთარი ხმის გაჟღერების საშუალება მიეცეთ,’’ აღნიშნა გაეროს სურსათის და სოფლის მეურნეობის ორგანიზაციის წარმომადგენელმა საქართველოში, მამუკა მესხმა.
,, ლიბერთი ბანკმა, გაეროს მოსახლეობის ფონდის საქართველოს ოფისთან და გაეროს სურსათის და სოფლის მეურნეობის ორგანიზაციასთან ერთობლივი თანამშრომლობით, საქართველოს რეგიონებში დავიწყეთ შეხვედრები, სოფლად მცხოვრები ქალების ინფორმირებისა და გაძლიერებისათვის. ლიბერთი უწყვეტად აგრძელებს სპეციალურ საგანმანათლებლო და შემეცნებით პროგრამებს საბანკო პროდუქტების შესახებ ინფორმაციის გავრცელების კუთხით. მისასალმებელია,რომ ამ პროექტებს დღეს არანაკლებ მნიშვნელოვანი მიმართულება დაემატა. ვიმედოვნებთ, პარტნიორებთან მჭიდრო თანამშრომლობით განვავითარებთ ახალ პროექტებს ქალების გაძლიერების, მათ შორის სოფლის მეურნეობაში ჩართული ქალებისთვის საბანკო სერვისების გაცნობისა და მაქსიმალურად გამოყენების მიმართულებით.“- განაცხადა ლიბერთი ბანკის მცირე და საშუალო ბიზნესის მიმართულების დირექტორის მოადგილემ, ირაკლი აბაშიძემ.
არსებული მტკიცებულებები აჩვენებს, რომ ინფორმაციასა და სერვისებზე ხელმისაწვდომობა კრიტიკულად მნიშვნელოვანია ქალთა გაძლიერებისა და ცხოვრების ხარისხის გაუმჯობესებისთვის და გენდერული თანასწორობის მიღწევისათვის. ამ მიმართულებით, განსაკუთრებული გამოწვევის წინაშე სწორედ სოფლად მცხოვრები ქალები დგანან. 2020 წელს გაეროს მოსახლეობის ფონდის საქართველოს ოფისსა და ლიბერთი ბანკს შორის გაფორმდა ურთიერთთანამშრომლობის მემორანდუმი, რომლის ერთ-ერთ მთავარ მიმართულებას სწორედ ქალთა გაძლიერება წარმოადგენს.
(R)</description><pubDate>Tue, 18 Aug 2020 15:19:13 GMT</pubDate></item><item><title>ირაკლი ოქრუაშვილი - მივიღე გადაწყვეტილება, წავსულიყავი ყველაზე რთულ ადგილას - რაც მეტია სირთულე, მით უფრო საინტერესოა მათი გადალახვა</title><link>https://www.interpressnews.ge/ka/article/614138-irakli-okruashvili-mivige-gadacqvetileba-cavsuliqavi-qvelaze-rtul-adgilas-rac-metia-sirtule-mit-upro-sainteresoa-mati-gadalaxva/</link><description>მივიღე გადაწყვეტილება, რომ წავსულიყავი ყველაზე რთულ ადგილას. ჩემთვის ასეა ცხოვრება - რაც მეტია სირთულე, მით უფრო საინტერესოა მათი გადალახვა,- ამის შესახებ „ლეიბორისტული პარტიის“ ოფისში ოპოზიციის შეხვედრის დასრულების შემდეგ, პარტია „გამარჯვებული საქართველოს“ თავმჯდომარემ, ირაკლი ოქრუაშვილმა ჟურნალისტებთან განაცხადა.
მისი თქმით, შეხვედრაზე მიღებული გადაწყვეტილება მისთვის დიდი პატივი და გამოწვევაა.
როგორც ოქრუაშვილი აღნიშნავს, ძალიან მნიშვნელოვანი იყო, რომ ორ ოლქში - დიდუბე-ჩუღურეთსა და საბურთალოზე ოპოზიცია შეთანხმებულიყო და სახელისუფლებლო მედიას და პარტიას შეეწყვიტა ქილიკი, “რასაც ისინი ორი თვის განმავლობაში აგრძელებდნენ, რომ თითქოს ოპოზიციას არ შესწევს იმის ძალა და უნარი, სრულფასოვნად შეთანხმდეს თბილისის ოლქებზე“.
“ეს შეთანხმება შედგა. ჩემთვის არის ძალიან დიდი გამოწვევა და პატივი, რომ ოპოზიციური თანხმობით ვიქნები დასახელებული საბურთალოს ოლქში. სხვადასხვა შემოთავაზებები იყო ამ ორი თვის განმავლობაში და მე მივიღე გადაწყვეტილება, რომ წავსულიყავი ყველაზე რთულ ადგილას. ჩემთვის ასეა ცხოვრება - რაც მეტია სირთულე, მით უფრო საინტერესოა მათი გადალახვა“, - განაცხადა ოქრუაშვილმა.
კითხვაზე, რა შეიცვალა ივნისის შემდეგ, როცა მან განაცხადა, რომ არ იქნებოდა მაჟორიტარობის კანდიდატი, ოქრუაშვილი ამბობს, რომ შეთავაზება თავად ოპიზიციის მხრიდან მიიღო.
„შეიცვალა ის, რომ ეს არ იყო ჩემი გადაწყვეტილება, ეს იყო შემოთავაზება ოპოზიციური ლიდერების მხრიდან, ეს იყო ჩემი ერთგვარად წინა ხაზზე გაშვება ამ გაერთიანების მხრიდან და მე ამას სიამოვნებით დავთანხმდი, მაგრამ ვიდრე არსებობდა გარკვეული სახის პატარა პრობლემა, რომ შეიძლება ჩემი კანდიდატურა ხელისშემშლელი გამხდარიყო საერთო შეთანხმების მიღწევისთვის, მე ამ დროს გავერიდე პროცესს და ბუნებრივია, როცა მივიღე შეთავაზება, მხოლოდ მას შემდეგ დავთანხმდი“, - განაცხადა ოქრუაშვილმა.
შეგახსენებთ, „ლეიბორისტული პარტიის “ ოფისში გამართულ შეხვედრაზე ოპოზიციამ მიიღო გადაწყვეტილება, რომლის თანახმად, საბურთალოს მაჟორიტარულ ოლქში ოპოზიციის საერთო კანდიდატი ირაკლი ოქრუაშვილი, დიდუბე ჩუღურეთში კი ზურაბ ჯაფარიძე იქნება.
 
იხილეთ ვიდეო</description><pubDate>Tue, 18 Aug 2020 15:19:13 GMT</pubDate></item><item><title>თენგიზ ცერცვაძე - საქართველოშიც კორონავირუსის შემთხვევების დიდი რაოდენობა იყო ახალგაზრდებში, შესაბამისად, გადაცემაც</title><link>https://www.interpressnews.ge/ka/article/614225-tengiz-cercvaze-sakartveloshic-koronavirusis-shemtxvevebis-didi-raodenoba-iqo-axalgazrdebshi-shesabamisad-gadacemac/</link><description>ინფექციური პათოლოგიისა და შიდსის ცენტრის ხელმძღვანელის თენგიზ ცერცვაძის განცხადებით, საქართველოში კორონავირუსის შემთხვევების რაოდენობა და გადაცემის სიხშირე ახალგაზრდებში მაღალი იყო.
მისი თქმით, დაზუსტებული მონაცემების თანახმად, კორონავირუსით ინფიცირებულების 44% -ის ასაკი 40 წელზე ნაკლებია.
„ჯანმო-ს მაღალჩინოსანს, ტაკეში კასაის აქცენტი არ გაუკეთებია 20, 30 და 40 წლის ახალგაზრდებში ახალი კორონავირუსით ინფიცირების შემთხვევების მატებაზე. მან თქვა, რომ 20, 30 და 40 წლის ახალგაზრდებში უფრო მსუბუქად მიმდინარეობს ახალი კორონავირუსი. მეტი შანსია, მათ არ იცოდნენ კორონავირუსის დაავადების შესახებ და დაასნებოვნონ უფრო ასაკოვანი ადამიანები. ამდენად, მათ განცხადებაში ორი რამ იყო გაცხადებული: პირველი ის რომ ახალგაზრდებში ახალი კორონავირუსი ხშირად გვხვდება, ის არ არის მარტო ასაკოვანი ადამიანების დაავადება; მეორე არის ის რომ, ახალგაზრდების მიერ ინფექციის გავრცელების რისკი მეტია, ვინაიდან, მათთან მეტია მსუბუქი და უსიმპოტომო შემთხვევები, შესაბამისად, ზოგმა არც კი იცის და კორონავირუსს უფრო იოლად ავრცელებს.
საქართველოსთვის არაფერი ახალი არ არის. დაზუსტებული მონაცემების თანახმად, კორონავირუსით ინფიცირებულების 44% არის 40 წელზე ქვემოთ პაციენტი. 12.7 % არიან 18 წლამდე პაციენტები. 19-40 წლამდე ინფიცირებულები კი 31.2%-ია. ჯამში 40 წლამდე ასაკის ქვემოთ მოდის ინფიცირებულების 44%, ნახევარზე ცოტა ნაკლები. ეს სრულ შესაბამისობაშია, იმასთან, რაც ჯანმო-ს მაღალჩინოსანმა თქვა. საქართველოშიც ასეთი სიტუაციაა არაფერი არ არის ახალი. ასე იყო აქამდეც, ახალგაზრდებში ახალი კორონავირუსის შემთხვევების დიდი რაოდენობა იყო, შესაბამისად გადაცემაც“, -განაცხადა ცერცვაძემ.
შეგახსენებთ, ჯანმო-ს ინფორმაციით, კორონავირუსით ინფიცირების შემთხვევებმა 20, 30 და 40 წლის ახალგაზრდებში მნიშვნელოვნად მოიმატა. ბევრმა მათგანმა არ იცის, რომ დაინფიცირებულია და უფროსი ასაკის ადამიანებს უქმნის საფრთხეს.
 
 
 </description><pubDate>Tue, 18 Aug 2020 15:19:13 GMT</pubDate></item><item><title>მარინა ეზუგბაიას განცხადებით, კორონავირუსით ინფიცირებულ 10 ახალ პაციენტს შორის ერთი სამედიცინო პერსონალია, 2-ის დაინფიცირების წყარო უცნობია</title><link>https://www.interpressnews.ge/ka/article/614118-marina-ezugbaias-gancxadebit-koronavirusit-inpicirebul-10-axal-pacients-shoris-erti-samedicino-personalia-2-is-dainpicirebis-cqaro-ucnobia/</link><description>ინფექციური საავადმყოფოს სამედიცინო დირექტორის, მარინა ეზუგბაიას განცხადებით, კორონავირუსით ინფიცირებულ 10 ახალ პაციენტს შორის ერთი სამედიცინო პერსონალია.
მარინა ეზუგბაიას თქმით, ბოლო 24 საათი კორონავირუსისგან 6 პაციენტი განიკურნა.
„დაგვემატა 10 ახალი დადასტურებული შემთხვევა და არის 1351. ათი დადასტურებული შემთხვევიდან 1 პაციენტის წყარი არის ლენჯერი, 1 პაციენტის წყარო ქობულეთი, ბარი „ჰავანა“. ერთი პაციენტის წყარო დადასტურებულ შემთხვევასთან კონტაქტია. 4 შემოტანილი შემთხვევაა, აქედან ერთი სატვირთო ავტომანქანის მძღოლია, ერთი ინფიცირებული სამედიცინო პერსონალია, 2 ინფიცირებულის წყაროს დასადგენად კონტაქტების მოძიება გრძელდება“, - განაცხადა ეზუგბაიამ.
ამასთან, მარინა ეზუგბაიას ინფორმაციით, კოვიდ ცენტრებში სულ 256 კორონავირუსით ინფიცირებული მკურნალობს. აქედან, 6 კვლავ კრიტიკულ მდგომარეობაშია.
რაც შეეხება ინფექციურ საავადმყოფოს, მარინა ეზუგბაიას განცხადებით, ინფექციურ საავადმყოფოში კორონავირუსით ინფიცირებული 34 პაციენტი მკურნალობს, მათგან 3 პაციენტის მდგომარეობა მძიმეა.
 
იხილეთ ვიდეო: მარინა ეზუგბაია კორონავირუსის ახალ შემთხვევებთან დაკავშრიებით განცხადებას აკეთებს  </description><pubDate>Tue, 18 Aug 2020 15:19:13 GMT</pubDate></item><item><title>„მადლიერების ჩიტი“ - ჯილდო საზოგადოების ღირსეული წევრებისთვის</title><link>https://www.interpressnews.ge/ka/article/614063-madlierebis-chiti-jildo-sazogadoebis-girseuli-cevrebistvis/</link><description>საქველმოქმედო ფონდი „ქართული გალობა“ 2012 წელს სრულიად საქართველოს კათოლიკოს-პატრიარქის ილია II-ის ლოცვა-კურთხევით „სმარტ კაპიტალ ჯგუფის“ და მისი დამფუძნებლის ბატონი ვან­ო ჩხარტიშვილის მიერ შეიქმნა.
ფონდის საქმიანობის ძირითადი მიზანია ქართული სიმღერაგალობისა და ხალხური შემოქმედების ხელშეწყობა და პოპულარიზაცია საქართველოსა და მის ფარგლებს გარეთ. ასევე, ქართული ტრადიციული მუსიკის სამეცნიერო კვლევის ხელშეწყობა, რაც ჩვენი მომავალი თაობისთვის ძალიან მნიშვნელოვანი საგანძურია.
ფონდის პროექტების ხელშემწყობთათვის, განსაკუთრებული პატივისცემის და მადლიერების გამოსახატავად, მისი დამფუძნებლის – ქალბატონი ნანა გოთუას მიერ შეიქმნა ჯილდო „მადლიერების ჩიტი“.
პრემია პირველად 2019 წელს გადაეცათ საქართველოს საპატრიარქოს დასავლეთ ევროპის ეპარქიის მღვდელმსახურებს: აქრიმანდრიტ მოსეს (ჭანკვეტაძე) და არქიმანდრიტ ანდრიას (ლაცაბიძე) ქალაქ ბარისა და ფლორენციის ქართულ სამრევლოებში ტრადიციული სიმღერა-გალობის მხარდაჭერისთვის და ფონდთან აქტიური თანამშრომლობისთვის. ერთობლივი პროექტის ფარგლებში, 2015 წლიდან დღემდე იტალიაში მცხოვრები ემიგრანტი ბავშვები ქართულ ტრადიციულ მუსიკას ეუფლებიან.
მოგვიანებით, ჯილდო მიიღო პარლამენტის ეროვნული ბიბლიოთეკის დირექტორმა გიორგი კეკელიძემ, რომლის ინიციატივითა და ფონდის მხარდაჭერით 2019 წელს ბიბლიოთეკის მესამე კორპუსში ფოლკლორის დარბაზი დაფუძნდა.
სულ რამდენიმე დღის წინ კი, “მადლიერების ჩიტით“ საიუბილეო საღამოზე დაჯილდოვდა ქართველი გამოჩენილი მომღერალი და ლოტბარი, ქართული სიმღერების ჩანაწერების მომძიებელი და გამომცემელი, საუკუნის მოამაგე – ანზორ ერქომაიშვილი. ჯილდოს ოთხივე მფლობელი ჩვენი ქვეყნის წინაშე გაწეული განსაკუთრებული ღვაწლისა და ამაგისათვის დაჯილდოვდა და ფონდისთვის დიდი პატივია ამ ადამიანებთან თანამშრომლობა.
ფონდი განაგრძობს თავის საქმიანობას და ქართული საგანძურის ახალი თაობისთვის შეგროვება-გადაცემას.

(R)
 
 
 
 
 
 
 </description><pubDate>Tue, 18 Aug 2020 15:19:13 GMT</pubDate></item><item><title>მსოფლიოში კორონავირუსით დაინფიცირებულთა რაოდენობამ 22 მილიონს გადააჭარბა</title><link>https://www.interpressnews.ge/ka/article/614155-msoplioshi-koronavirusit-dainpicirebulta-raodenobam-22-milions-gadaacharba/</link><description>მსოფლიოში კორონავირუსით ინფიცირებულთა რაოდენობამ 22 მილიონს გადააჭარბა. Worldometers - ის ინფორმაციით, ამ დრომდე სულ დაინფიცირდა 22 069 420 ადამიანი, ხოლო მათგან 777 751 პაციენტი გარდაიცვალა. კორონავირუსისგან უკვე გამოჯანმრთელდა 14.8 მილიონი პირი.
ამჟამად აქტიური შემთხვევების რიცხვი 6.4 მილიონს აჭარბებს. დაავადებულთა რაოდენობით პირველ სამეულში აშშ ლიდერობს 5.6 მილიონი დაინფიცირებულით, მეორე ადგილზეა ბრაზილია, სადაც 3.3 მილიონი ადამიანია „კოვიდ 19“-ით დაავადებული, მესამე ადგილზე კი ინდოეთია 2.7 მილიონი ინფიცირებულით.</description><pubDate>Tue, 18 Aug 2020 15:19:13 GMT</pubDate></item><item><title>გია ვოლსკი ოპოზიციაზე - ხმებიც და ვითარებაც სწორედ მათგან არის დასაცავი</title><link>https://www.interpressnews.ge/ka/article/614167-gia-volski-opoziciaze-xmebic-da-vitarebac-scored-matgan-aris-dasacavi/</link><description>პარლამენტის პირველი ვიცე- სპიკერის, გია ვოლსკის განცხადებით, ოპოზიციის საუბარი გამარჯვებაზე წინასაარჩევნო ბაქიბუქია. აღნიშნულის შესახებ ვოლსკიმ ჟურნალისტებთან ოპოზიციის დღევანდელი შეთანხმებისა და მათი განცხადებების კომენტირებისას აღნიშნა.
მისი თქმით, ოპოზიციის შანსები არჩევნებში მცირეა. ამასთან, როგორც ვოლსკი აღნიშნავს, ირაკლი ოქრუაშვილის დასახელებით გამოჩნდა, რა ტიპის ერთობა აქვს ოპოზიციას.
„საზოგადოებას მიაწოდეს ამით ინფორმაცია, თუ რას წარმოადგენს ერთობა. იგივე ოქრუაშვილი რუსეთის პლატფორმიდან ადანაშაულებდა სააკაშვილის ხელისუფლებას, რომ ადამიანების ლიკვიდაციას ავალებდნენ და ის უარს ამბობდა, არის ბევრი სხვა თემაც, რომელიც ამ პიროვნებებს ერთმანეთისგან აცილებს თავის დამოკიდებულებით საკითხების მიმართ.
რაც შეეხება თვითონ კანდიდატურებს, მათ დამოკიდებულებას არჩევნების მიმართ, დამარცხების და გამარჯვების შესახებ საუბარს, რასაკვირველია, ეს წინასაარჩევნო ბაქიბუქია, მაგრამ საზოგადოებას უნდა ჰქონდეს სრული ანალიზი, ვისთან გვაქვს საქმე, რით განსხვავდებიან ეს ადამიანები ერთმანეთისგან და სად არის მათი გაერთიანების მთავარი წერტილი. ეს არის მათი დესტრუქციული სტრატეგია, ბაქიბუქი და ხმამაღალი განცხადებების გაკეთება, რომ მათ ხმები უნდა დაიცვან მაშინ, როცა ხმებიც და ვითარებაც სწორედ მათგან არის დასაცავი და ამას შეძლებს სახელისუფლებო რგოლი. მე ვფიქრობ არჩევნებთან დაკავშირებით საკმაოდ მცირე შანსები აქვთ ოპოზიციას, მათ შორის თბილისში და ყველაფერს საზოგადოება გადაწყვეტს,“- განაცხადა გია ვოლსკიმ.
შეგახსენებთ, „ლეიბორისტული პარტიის “ ოფისში გამართულ შეხვედრაზე ოპოზიციამ მიიღო გადაწყვეტილება, რომლის თანახმად, საბურთალოს მაჟორიტარულ ოლქში ოპოზიციის საერთო კანდიდატი ირაკლი ოქრუაშვილი, დიდუბე ჩუღურეთში კი ზურაბ ჯაფარიძე იქნება. ამასთან, დღევანდელ შეხვედრაზე ოპოზიციამ მიიღო დეკლარაცია, სადაც ოპოზიციური ხმების დაცვაზეა საუბარი.
 
იხილეთ ვიდეო</description><pubDate>Tue, 18 Aug 2020 15:19:13 GMT</pubDate></item><item><title>პროკურატურამ ქვემო ფონიჭალაში ავარიის შედეგად ოთხი ადამიანის გარდაცვალების საქმეზე დაკავებულს ბრალდება წარუდგინა</title><link>https://www.interpressnews.ge/ka/article/614163-prokuraturam-kvemo-ponichalashi-avariis-shedegad-otxi-adamianis-gardacvalebis-sakmeze-dakavebuls-braldeba-carudgina/</link><description>პროკურატურამ თბილისში, ქვემო ფონიჭალის დასახლებაში მომხდარი ავტოსაგზაო შემთხვევის ფაქტზე, რამაც ოთხი ადამიანის გარდაცვალება გამოიწვია, პ.გ-ს ბრალდება წარუდგინა. ამის შესახებ „ინტერპრესნიუსს“ გენერალური პროკურატურიდან აცნობეს.
უწყების ინფორმაციით, შინაგან საქმეთა სამინისტროს მიერ ჩატარებული გამოძიებით დადგინდა, რომ 15 აგვისტოს, ღამის საათებში, ქვემო ფონიჭალის დასახლებაში, ალკოჰოლის ზემოქმედების ქვეშ მყოფმა პ.გ-მ ვერ უზრუნველყო საგზაო მოძრაობის წესების დაცვა და ყოველგვარი ხელისშემშლელი პირობების გარეშე, მისი მართვის ქვეშ მყოფი ავტომობილით დაეჯახა გაჩერებულ ავტომანქანას და მის უკან მდგომ ქვეითებს: მ.მ-ს, ე.ა-ს, რ.ა-ს, ა.მ-ს, ა. მ-ს, ე.ა-სა და ე.მ-ს, რის შემდეგაც შემთხვევის ადგილიდან მიიმალა.
„საგზაო-სატრანსპორტო შემთხვევის შედეგად ე.ა. და ე.მ. შემთხვევის ადგილზე, ხოლო ა.მ. და მ.მ. საავადმყოფოში მიყვანის შემდეგ გარდაიცვალნენ, სხვა დაშავებულები მოთავსებული არიან სამედიცინო დაწესებულებაში.სამართალდამცველებმა პ.გ. 16 აგვისტოს დააკავეს. მას ბრალდება საქართველოს სისხლის სამართლის კოდექსის 276-ე მუხლის მეცხრე ნაწილით (ავტომობილის მოძრაობის უსაფრთხოების წესის დარღვევა იმ პირის მიერ, ვინც ამ სატრანსპორტო საშუალებას მართავს, რამაც ორი ან მეტი ადამიანის სიცოცხლის მოსპობა გამოიწვია, ჩადენილი ალკოჰოლის ზემოქმედების ქვეშ) და 128-ე მუხლით (განსაცდელში მიტოვება) 18 აგვისტოს წარედგინა. პროკურატურამ ბრალდებულ პ.გ-სთვის აღკვეთის ღონისძიების სახით პატიმრობის შეფარდების თაობაზე თბილისის საქალაქო სასამართლოს უკვე მიმართა“, - აღნიშნულია უწყების მიერ გავრცელებულ ინფორმაციაში.
 
იხილეთ ვიდეო: პროკურატურამ ქვემო ფონიჭალაში ავარიის შედეგად ოთხი ადამიანის გარდაცვალების საქმეზე დაკავებულ ახალგაზრდა ქალს ბრალი წარუდგინა </description><pubDate>Tue, 18 Aug 2020 15:19:13 GMT</pubDate></item><item><title>ნინო ბურჯანაძე - საქართველოს ისტორიაში პირველად არის, როცა 30-მა პარტიამ ხელი მოაწერა დეკლარაციას, რომ ერთმანეთის ხმებს დაიცავენ</title><link>https://www.interpressnews.ge/ka/article/614145-nino-burjanaze-sakartvelos-istoriashi-pirvelad-aris-roca-30-ma-partiam-xeli-moacera-deklaracias-rom-ertmanetis-xmebs-daicaven/</link><description>ძალიან მნიშვნელოვნად მიმაჩნია, რომ მინიმუმ კოორდინირება შენარჩუნებულია, არ არის წინააღმდეგობა და ოპოზიციამ საერთო კანდიდატები დააყენა თბილისის ყველა ოლქში, - ამის შესახებ „ერთიანი საქართველოს“ ლიდერმა ნინო ბურჯანაძემ „ლეიბორისტული პარტიის“ ოფისში გამართული შეხვედრის დასრულების შემდეგ ჟურნალისტებთან განაცხადა. მისი თქმით, მნიშვნელოვანია ასევე დეკლარაცია ხმების დაცვასთან დაკავშირებით.
ბურაჯანაძის თქმით, დეკლარაციას 30- მდე პარტია შეუერთდა. როგორც ის ამბობს, თანხმობა აქვთ მიღებული ასევე იმ პარტიების პოლიტიკური ლიდერებისგან, რომლებიც დღევანდელ შეხვედრას ვერ დაესწრნენ.
„თბილისში მაჟორიტარობის კანდიდატებზე კოორდინაცია ნიშნავს იმას, რომ იქნება თანამშრომლობა იმისთვის, რომ “ქართულმა ოცნებამ“ ვერ შეძლოს ვერც ერთი მაჟორიტარული ოლქის მოგება მინიმუმ თბილისში. ეს არის მთავარი და ვფიქრობ, რომ ეს საზოგადოებისთვისაც ძალიან მისაღები და გასაგები უნდა იყოს. საერთო კანდიდატია ოქრუაშვილი , რაც იმას ნიშნავს, რომ დიახ, ჩვენ ამ კანდიდატებს მხარს ვუჭერთ და ვეცდებით შესრულდეს ის ძალიან მნიშვნელოვანი გადაწყვეტილება, რომელზეც დღეს შევთანხმდით. აბსოლუტურად უპრეცედენტოა ის დეკლარაცია, რომელზეც დღეს შევთანხმდით, პირველად არის საქართველოს ისტორიაში, როცა 30-მა პარტიამ ხელი მოაწერა იმას, რომ ერთმანეთის ხმებს დაიცავენ და არ მივცემთ „ქართულ ოცნებას“ შესაძლებლობას, რაც 2016 წელს გააკეთა, როცა ჩემი პოლიტიკური ორგანიზაციების ხმები თავად და სხვა სატელიტ პარტიებს გადაულაგა. ეს არის საზოგადოებისთვის იმედის მომცემი, რომ „ქართული ოცნება“ ვერ შეძლებს ხმებით მანიპულირებას“, - განაცხადა ბურჯანაძემ.
შეგახსენებთ, “ლეიბორისტული პარტიის “ ოფისში გამართულ შეხვედრაზე ოპოზიციამ მიიღო გადაწყვეტილება, რომ დიდუბე- ჩუღურეთში საერთო ოპოზიციური მაჟორიტარობის კანდიდატი ზურაბ ჯაფარიძე, საბურთალოს ოლქში კი ირაკლი ოქრუაშვილი იქნება, თუმცა, როგორც „ნაციონალური მოძრაობის“ წევრმა ნიკა მელიამ განმარტა, ისინი მკაფიოდ უჭერენ მხარს ზურა ჯაფარიძეს, საბურთალოს ოლქში კი “უბრალოდ საკუთარ კანდიდატს არ აყენებენ, რადგან იქ ოპოზიციური სპექტრიდან ბევრი ღირსეული კანდიდატია წარმოდგენილი“.
შეგახსენებთ, რომ „ლეიბორისტული პარტიის“ ოფისში ოპოზიციის შეხვედრაზე დეკლარაცია მიიიღეს. დეკლარაციის თანახმად, საქართველოს დემოკრატიული ოპოზიცია, თანხმდება, რომ ივანიშვილის ოლიგარქიული მმართველობა ქვეყნისთვის და მისი დემოკრატიული განვითარებისთვის უმძიმეს გამოწვევას წარმოადგენს. „ოპოზიციური პარტიები კოორდინირებულად ვიმუშავებთ ყველა ოლქში, მათ შორის იქაც, სადაც ერთმანეთს კონკურენტი კანდიდატები დავუყენეთ. პარტიების ამოცანა არა ცალკეული პოლიტიკური გემოვნების ამომრჩეველთა ხმების დაცვა, არამედ მთელი საარჩევნო პროცესის გამჭვირვალობისა და თითოეული მოქალაქის არჩევანის დაცვა იქნება. ამ ამოცანის მისაღწევად ჩვენ ვაპირებთ თანამშრომლობის კონკრეტული მექანიზმების შემუშავებას. ქვეყნის შიგნით, საარჩევნო პროცესისადმი ფართო საზოგადოებრივი მხარდაჭერასა და ხმების დაცვის მიზნით კოორდინაციასთან ერთად, ოპოზიციური პარტიები ვთანხმდებით, რომ ერთობლივად, შეთანხმებულად ვიმუშავებთ საერთაშორისო დამკვირვებლებთან, რათა არჩევნების ლეგიტიმურობის გარშემო არ გაჩნდეს კითხვის ნიშნები. 2020 წლის საპარლამენტო არჩევნებში ივანიშვილის დამარცხებით, საქართველოში საარჩევნო მანიპულაციების მავნე ტრადიციას წერტილი უნდა დაესვას“, - აღნიშნულია დეკლარაციაში.</description><pubDate>Tue, 18 Aug 2020 15:19:13 GMT</pubDate></item><item><title>ქართული პრესის მიმოხილვა 17.08.2020</title><link>https://www.interpressnews.ge/ka/article/613974-kartuli-presis-mimoxilva-17082020/</link><description>რამაზ საყვარელიძე - “არჩევნებამდე ორი თვით ადრე ასეთი კომფორტული მდგომარეობა “ქართულ ოცნებას”აქამდე არც ჰქონია“
“ნაცმოძრაობა” “ევროპული საქართველოს” წინააღმდეგ - რატომ გამოიწვია ბაქრაძის განცხადებამ ახალი დაპირისპირება
თემურ ჭყონია - “საქართველო რემონტს აღარ ექვემდებარება”
“ევროპულ საქართველოსთან” კიდევ შეიძლება კოალიცია, “ნაცმოძრაობას” და “ლელოს” გამოვრიცხავთ” - რევაზ არველაძე
ხათუნა ლაგაზიძე - “ოცნება“ ფიქრობს 52% გაიფორმოს და იმედი აქვს, რომ ამაზე ამერიკას მწვავე რეაქცია არ ექნება”

 
* * *
რამაზ საყვარელიძე - “არჩევნებამდე ორი თვით ადრე ასეთი კომფორტული მდგომარეობა “ქართულ ოცნებას” აქამდე არც ჰქონია“
“ჩვენთან ჩატარებული სოციოლოგიური კვლევები ხშირად საზოგადოებრივი აზრის შესწავლას კი არ ემსახურება, არამედ პოლიტიკური ინტერესით საზოგადოებაზე ზეგავლენას და საზოგადოებრივი აზრის ფორმირებას შემდგომი მანიპულირებისთვის. ჩვენში, მგონი, ავიწყდებათ, რომ სოციოლოგია ზუსტი მეცნიერებაა და საზოგადოებრივი განწყობის გაზომვისას არ შეიძლება ცდომილება იმხელა იყოს, როგორის მომსწრეც არაერთხელ გავმხდარვართ. სოციოლოგიური კვლევის შედეგად მოწოდებული რიცხვების გაანალიზება მეტწილად არც ღირს ხოლმე და უფრო ტენდენციებს უნდა მივაქციოთ ყურადღება. ამასვე ვურჩევდი პოლიტიკურ ძალებსაც... ერთია ჩატარებული კვლევები და მეორეა, სწორად რეაგირებენ თუ არა ამაზე პოლიტიკური ძალები. მგონია, რომ საკუთარი ძალის შეფასებისას ცდებიან “ქართული ოცნებაც” და ოპოზიციური ძალებიც“, - აცხადებს ექსპერტი რამაზ საყვარელიძე გაზეთ “კვირის პალიტრისთვის” მიცემულ ინტერვიუში, სათაურით ხდება თუ არა სოციოლოგიური კვლევებით პოლიტიკური მანიპულაციები?!
“არაერთხელ მითქვამს და გავიმეორებ - ვფიქრობ, რომ “ქართული ოცნების” პიარი უკიდურესად მოიკოჭლებს. კორონავირუსთან ბრძოლის შედეგები ვახსენეთ და რომ არა ყოველდღიური ინფორმაცია იმის თაობაზე, რა ხდება მსოფლიოში და ჩვენთან, რომ არ ვხედავდეთ ციფრებში ასახულ ამ პროცესს, ალბათ, ვერც გავიგებდით, ვინ რას აკეთებს. თვითონ “ქართული ოცნების” მიერ ნორმალურად გაპიარებული ეს თემა არსად მინახავს. ან საერთოდ ვერ ახერხებენ საიმიჯო კამპანიების დაგეგმვას, ან ისე უხარისხოდ და ცუდად აკეთებენ, ისევ “ქართულ ოცნებაზე” ბრაზდება ადამიანი. შეიძლება ითქვას, რომ “ქართულ ოცნებას” პოზიტიური პიარის უნარი ამ რვა წლის განმავლობაში არ ჰქონია და არც ახლა აქვს. რაც შეეხება იმას, რატომ იყენებენ ნეგატიურ პიარს და იყენებენ ამაში “ნაციონალურ მოძრაობას”, ამგვარი რამ ყველგან ხდება - თუ ოპონენტი იძლევა საშუალებას, მისგან საფრთხობელა გააკეთო, ასეც უნდა მოიქცე. აგერ, “დემოკრატებისგან” საფრთხობელას აკეთებს ტრამპი და “დემოკრატებიც” ამითვე პასუხობენ - ეს არის პოლიტიკური ბრძოლის ხერხი. მაგრამ, მეორე მხრივ, ამ ნეგატივს ამართლებს “ნაციონალური მოძრაობა” იმ ნაბიჯებით, რომლებიც თუნდაც ბოლო ხანს გადადგეს...” - აღნიშნავს გამოცემის კორესპონდენტთან საუბრისას რამაზ საყვარელიძე.
“ქვეყანაში კორონავირუსის საფრთხე და ამდენი გაჭირვებაა და ხალხის დასახმარებლად ხელი არ გაუნძრევიათ. მხოლოდ ხელისუფლებას აკრიტიკებდნენ მაშინ, როცა ყველაზე მეტად სჭირდებოდა მხარდაჭერა ქვეყანას და ამას ამომრჩეველი კარგად ხედავდა. ბუნებრივია, ასეთი ძალის ხელისუფლებაში მოსვლის პერსპექტივის საფრთხედ წარმოჩენა და მისგან საფრთხობელას შექმნა რთული არ არის. ამას დაამატეთ ბოლო ხანს მომხდარი ტრაგედიები. როდესაც ახალგაზრდები დაიღუპნენ, რა გააკეთეს და კვლავაც რას აკეთებენ “ნაციონალური მოძრაობა” და მისი მხარდამჭერი მედია? ცხედრებს გაცივება არ აცალეს და ისეთი რამეები იკადრეს, დღესაც ლამის საფლავიდან თხრიან, რაც ქართული კულტურისთვის ყოვლად მიუღებელია. და რა გასაკვირია, რომ ამით “ქართული ოცნება” სარგებლობს? “ნაციონალური მოძრაობა” ისე იქცევა, ფაქტობრივად, აიძულებს მმართველ პარტიას, ამ რელსებზე გადავიდეს. მმართველი პარტიისგან ხსენება მაინცდამაინც არც სწყინს “ნაციონალურ მოძრაობას”, მათთვის ეს კომფორტულია, რადგან მათთვის დღეს მთავარი ამოცანაა, როგორმე მთავარი ოპოზიციური ძალის სტატუსი შეინარჩუნონ”, - მიიჩნევს რესპონდენტი.
“არჩევნებამდე ორი თვით ადრე ასეთი კომფორტული მდგომარეობა, როგორიც ახლა აქვს, “ქართულ ოცნებას”, მგონი, აქამდე არც ჰქონია. ისე ჩანს, რომ საარჩევნო პროცესში ჩართული ძლიერი ფიგურების დეფიციტი აშკარად არა აქვს, რაც ადრე ნამდვილად შესამჩნევი იყო. მმართველი ძალის რიგებში აქამდე არ ჩანდა გახარიას მსგავსი ფიგურა, რომელიც ლოკომოტივის ფუნქციას იტვირთებდა - ადრე ამგვარი მხოლოდ ივანიშვილი იყო. მაჟორიტარობის კანდიდატების წარდგენამაც დაგვანახა, რომ “ოცნებამ” მათ შერჩევაზე დიდი ძალისხმევა დახარჯა. დიდი რეზონანსი გამოიწვია კახი კახიშვილისა და დავით სერგეენკოს გამოჩენამ ამ ასპარეზზე. საზოგადოებისთვის ასეთი ულაპარაკოდ მისაღები კანდიდატები, რომლებიც პარტიულობაზე მაღლა დგანან, ვფიქრობ, დიდი ფუფუნებაა. გარდა ამისა, “ოცნებას” აქვს ადმინისტრაციული და დიდი ფინანსური რესურსი, ჰყავს გამწევი ძალა გახარიას სახით და რა საჭიროა ამ ვითარებაში ბიძინა ივანიშვილი? მით უფრო, რომ მას აშკარად არ სურს ჩარევა. რამდენი ხანია, არაფერზე ჰქონია რეაქცია... ვფიქრობ, ამ ეტაპზე მან სწორი სტრატეგია აირჩია - როცა არ არის საჭირო, ვფიქრობ, რესურსების ზედმეტი ექსპლუატაცია დაუშვებელიც კია. ალბათ, სიაში ბევრი რამ იქნება საკამათო, როგორც ყველა სიაში. ვნახოთ...” - განაგრძობს ექსპერტი.
“ჯერჯერობით რომელი კანდიდატებიც დაასახელეს, ვფიქრობ, “ქართული ოცნების” მაჟორიტარობის კანდიდატები არავისზე ნაკლებად არ გამოიყურებიან, შესაბამისად, იქნება სერიოზული ბრძოლა. ბევრგან, ალბათ, საჭირო გახდება მეორე ტური. თავიდანვე აშკარად ჩანდა, რომ ოპოზიციას მაჟორიტარობის კანდიდატებზე შეთანხმება გაუჭირდებოდა, რაც არც მიკვირს. პოლიტიკოსები ასე სვამენ საკითხს - ელენე ხოშტარიამ რომც გაიმარჯვოს ვაკეში, რას მიიღებენ ამით სხვა ოპოზიციური ძალები, რა ხეირი ექნებათ ამისგან? ერთადერთი, რასაც ამბობენ, საერთო ოპოზიციური მიზანია ივანიშვილის დამარცხებაო, მაგრამ იმასაც ხედავენ, რომ ეს ახლა შეუძლებელია. რომც იყოს შესაძლებელი, აქ ისმის უკვე მეორე კითხვა: ივანიშვილი თუ დამარცხდა, ვინ იქნება გამარჯვებული? ვის გამარჯვებაზე უნდა იზრუნოს ოპოზიციამ? “ნაციონალური მოძრაობა” სრულიად დარწმუნებულია, რომ ის არის ოპოზიციური გაერთიანების მთავარი ძალა და გამარჯვებაც მისი იქნება, რაც სხვა პარტიებს ხელს სულაც არ აძლევთ. წარმოვიდგინოთ, რომ ივანიშვილი მართლაც დამარცხდა... ხომ წარმოგიდგენიათ, “ნაციონალური მოძრაობა” რა დაუნდობელი იქნება სხვა ოპოზიციური ძალების მიმართ?! ამიტომაც ყველა პარტიამ თავისი თამაში წამოიწყო. ხედავენ, რომ ივანიშვილის დამარცხება, ფაქტობრივად, შეუძლებელია და ახლა ყველა ცდილობს, რაც შეიძლება მეტი მანდატი მოიპოვოს”, - დასძენს რამაზ საყვარელიძე.
 
“ნაცმოძრაობა” “ევროპული საქართველოს” წინააღმდეგ - რატომ გამოიწვია ბაქრაძის განცხადებამ ახალი დაპირისპირება
“ბოლო პერიოდში “ნაციონალური მოძრაობა” და “ევროპული საქართველო” ისევ გაემიჯნენ ერთმანეთს. ისინი ბაქრაძის განცხადებამდეც უკვე ოპონირების რეჟიმში იყვნენ და შესაბამისად, როგორც ერთმანეთის კონკურენტებისთვის, მსგავსი მიზეზები უფრო კრიტიკული შეფასების გაკეთების საფუძველია”, - ასე აფასებს “რეზონასთან” საუბრისას ანალიტიკოსი არჩილ გამზარდია, “ნაციონალური მოძრაობისა” და “ევროპული საქართველოს” ახალ დაპირისპირებას. პარტიებს შორის მორიგი დაპირისპირების მზეზი “ევროპული საქართველოს” ერთ-ერთი ლიდერის დავით ბაქრაძის მიერ, “რუსთავი 2”-ის ეთერში გაკეთებული განცხადება გახდა”, - წერს გაზეთი “რეზონანსი” სტატიაში, სათაურით “ნაცმოძრაობა” “ევროპული საქართველოს” წინააღმდეგ - რატომ გამოიწვია ბაქრაძის განცხადებამ ახალი დაპირისპირება.
“ბაქრაძემ განაცხადა, რომ თუ 2020 წლის არჩევნებში ოპოზიციამ გაიმარჯვა და კოალიციური მთავრობა შეიქმნა, ვერც მიხეილ სააკაშვილი, ვერც ზურაბ ადეიშვილი და ვერც ვანო მერაბიშვილი არათუ პრემიერ-მინისტრებად, არამედ ზოგადად მთავრობაშიც ვერ მოვლენ. ეს განცხადება “ნაციონალური მოძრაობის” ერთ-ერთმა ლიდერმა ხატია დეკანოიძემ პარტიაზე თავდასხმად შეაფასა, რაც, მისი თქმით, ბიძინა ივანიშვილის ინტერესებში შედის. გამზარდია მიიჩნევს, რომ ეს დაპირისპირება შესაძლოა სერიოზული არ იყოს, რადგან მანამდე მსგავსი ფაქტები ბევრიც ყოფილა, ხოლო შემდეგ კი, მისი თქმით, ეს პრო პარტია ისევ მოკავშირეებად გვინახავს”, - აღნიშნავს გამოცემა.
“ვფიქრობ, რომ დავით ბაქრაძემ ეს განცხადება უფრო უხერხულობის გამო გააკეთა, მე თვალყური მივადევნე და თავად ჟურნალისტმა ისე წაიყვანა საუბარი, რომ ამ მომენტში რაღაცა სხვა რამის მოფიქრება ალბათ ძალიან ძნელი იყო. თუმცა, მეორეს მხრივ, კოალიციური მთავრობა რომც შედგეს, ადეიშვილიც დევნაშია და სააკაშვილიც და ისედაც სულ რომ სხვა კონტექსტით ელაპარაკა, მაინც შეუძლებელია ეს განიხილებოდეს. მაგრამ აქ ალბათ მნიშვნელოვანი ამის პოლიტიკური ფაქტორია, რაც “ნაცმოძრაობისთვის” მიუღებელია. ბოლო პერიოდში “ნაციონალური მოძრაობა” და “ევროპული საქართველო” ისევ გაემიჯნენ ერთმანეთს. ისინი ბაქრაძის განცხადებამდეც ოპონირების რეჟიმში იყვნენ და შესაბამისად, როგორც ერთმანეთის კონკურენტებისთვის მსგავსი მიზეზები უფრო კრიტიკული შეფასების გაკეთების საფუძველია. საერთო ჯამში, “ევროპული საქართველო” “ნაცმოძრაობას” ელექტორატის რაღაც ნაწილს მაინც ართმევს”, - აცხადებს გამოცემის კორესპონდენტთან საუბრისას არჩილ გამზარდია.
“ნაცმოძრაობას” არ აქვს იმის ფუფუნება, რომ ელექტორატის რაღაც რაოდენობა დათმოს. ამიტომ ყველაფერს გააკეთებენ საიმისოდ, რომ “ევროპული საქართველოს” ელექტორატიდანაც ამომრჩეველი მაქსიმალურად თავის სასარგებლოდ წაიყვანონ. ეს საერთოდ ნორმალური პროცესია. უბრალოდ, ჩვენთან პოლიტიკური ოპონირება ცოტა უხეში ფორმებით ხდება ხოლმე, ჩვენთან პოლიტიკური კონკურენცია ძალიან პირობითი ცნებაა. ოპოზიცია სხვა მიზეზებთან ერთად ცოტა უცნაურ მდგომარეობაში იმიტომაცაა, რომ ერთის მხრივ, მოკავშირეებიც არიან ხოლმე და მეორეს მხრივ კონკურენტებიც და პარტიებს უჭირთ ზღვარის გავლება. ჩვენთან არის ხოლმე კონკრეტული მიზეზები, რომლებიც პარტიების ან აერთიანებს, ან აპირისპირებს. რომ დავაკვირდეთ ბოლო პერიოდში “ევროპული საქართველოსა” და “ნაცმოძრაობის” მოკავშირეებად ქცევისთვის რა ფაქტორები მოქმედებდნენ, ვნახავთ, რომ როგორც კი ტალღა ხელისუფლების წინააღმდეგ მძლავრად დაიძვცრებოდა ხოლმე, ისინი კვლავ მოკავშირეებად ჩნდებოდნენ, როგორც კი შიდა წინააღმდეგობები მინიმუმამდე მცირდებოდა, ისინი ისევ თავიანთ გზას უბრუნდებოდნენ. არჩევნებამდე თუკი ისეთი რაიმე ფაქტორი წარმოიქმნება, რამაც შესაძლოა ზოგადად ოპოზიციის ძირითადი ნაწილის აქტივობები ერთმანეთთან მიმართებაში ერთ სიბრტყეში გადაიტანოს, მაშინ მათი ისევ მოკავშირეებად ქცევა გასაკვირი არ იქნება” - მიიჩნევს ანალიტიკოსი.
“თუ ოპოზიცია ერთიან როლში გამოდის, ამ შემთხვევაში დაპირისპირებები სასურველი არაა. მაგრამ როგორც კი ოპოზიცია ცდილობს, რომ ინდივიდუალური პოზიციონირება მიახდინოს, მაშინ ზოგიერთ შემთხვევაში ასეთ დაპირისპირებებს შესაძლოა თავის დადებითი მხარეც ჰქონდეს. თუკი “ნაცმოძრაობა” (წინასაარჩევნოდ) დღის წესრიგს შექმნის, ამ შემთხევაში ასეთი სახის დაპირისპირებები ოპოზიციისთვის ნეგატიურად იმოქმედებს. ამიტომ ეს ყველაფერი ახლა უკვე დაპირისპირების შეფუთვაზეა დამოკიდებული, ამ დაპირისპირებას რომელი რომლის საწინააღმდეგოდ უფრო ეფექტურად შეფუთავს”, - დასძენს გამზარდია.
 
თემურ ჭყონია - “საქართველო რემონტს აღარ ექვემდებარება”
“თუ ექიმები, სპორტსმენები, იურისტები და უსაქმურები მიდიან პოლიტიკაში, რატომ არ შეიძლება ბიზნესმენებსაც გაუჩნდეთ პოლიტიკაში მოსვლის სურვილი? ბიზნესმენების პოლიტიკაში წასვლა არ ნიშნავს, რომ მომავალ მთავრობასა თუ პარლამენტში ჩვენ მათი სახით პროფესიონალ პოლიტიკოსებს ვიხილავთ, მაგრამ მათ აქვთ ცოდნა და გამოცდილება, რაც, შესაძლოა, სასიკეთოდ გამოადგეს ქვეყანას. ხომ არსებობენ ექსპერტები, რომლებსაც სპეციალური ექსპერტული განათლება არა აქვთ იმ საკითხებთან დაკავშირებით, რაზეც ლაპარაკობენ და მოდი, ვაღიაროთ, რომ ჟურნალისტებმა დაარქვით მათ ექსპერტები. ასეა პოლიტიკაში წასულ ბიზნესმენებთან დაკავშირებითაც. როგორ შეიძლება ადამიანი, რომელიც ერთი კვირის წინ ბიზნესმენი იყო, ერთი კვირის შემდეგ უცებ სერიოზული პოლიტიკოსი გახდეს?! მაგრამ ესეც პოლიტიკის შემადგენელია - ექსპერტებიც, რომლებიც პოლიტიკოსებზე ლაპარაკობენ და ბიზნესის წარმომადგენლებიც, რომლებმაც რაღაც ეტაპზე ქვეყნის მართვაში მონაწილეობა გადაწყვიტეს”, - აცხადებს ბიზნესმენი თემურ ჭყონია გაზეთ “კვირის პალიტრისთვის” მიცემულ ინტერვიუში, სათაურით თემურ ჭყონია: “საქართველო რემონტს აღარ ექვემდებარება” / “ჩვენ გვჭირდება კოალიციური მთავრობა, კოალიციური აზროვნება, რომელიც კი არ გაარემონტებს საქართველოს, არამედ საფუძვლიანად ააშენებს მას”.
“მოდი, კონკრეტული მაგალითი განვიხილოთ. პარლამენტმა თამბაქოს დაბეგვრის გადასახადი მნიშვნელოვნად გაზარდა და აღმოჩნდა, რომ ბიუჯეტს ამან დიდი ზარალი მოუტანა, კონტრაბანდული თამბაქოს წილი გაიზარდა, მასთან ბრძოლასაც ხარჯები სჭირდება და ესეც ბიუჯეტს აწვება. ესეც ადასტურებს, რომ დეპუტატებს, ვინც მხარი დაუჭირა ამ ცვლილებებს, ბიზნესი არ ესმით, ვერ ხვდებიან, რა შედეგი მოჰყვება მათ გადაწყვეტილებებს... ჩვენში პოპულარობა - ბიზნესმენი იქნება ის, ექსპერტი თუ პოლიტიკოსი, განისაზღვრება მედიაში ხშირი გამოჩენით. ასე იქმნებიან ე.წ. ცნობილი სახეები, არადა, ობიექტურად რომ მივუდგეთ საკითხს, პოპულარობას უნდა განსაზღვრავდეს მუშაობისა და ცოდნის შედეგი... ბიზნესმენების რაოდენობა პარლამენტში თავისთავად არაფერს ნიშნავს, თუ ისინი ერთიან, რა თქმა უნდა, სწორ გადაწყვეტილებებს არ მიიღებენ. პარლამენტში აქამდეც ბევრი ბიზნესმენი გვინახავს და ისინი, ძირითადად, თავიანთ ბიზნესს ლობირებდნენ, ამიტომ აუცილებელია მომავალ პარლამენტში, თუნდაც ბიზნესიდან მოსულ ადამიანებს შორის, ქვეყნის განვითარების საერთო ხედვა ჩამოყალიბდეს. საზოგადოების ცნობიერებასაც დიდი მნიშვნელობა აქვს - რა დაკვეთას აძლევს ხელისუფლებას, ეს არის მთავარი”, - აღნიშნავს გამოცემის კორესპონდენტთან საუბრისას თემურ ჭყონია.
“არსებობს ამომრჩევლის ხმის მოპოვების ორი გზა. ერთია საარჩევნო პროგრამით და ეს საკმაოდ რთულია, რადგან შესაძლოა ელექტორატისთვის, რომელსაც ესაუბრები, რთული იყოს ამ პროგრამის აღქმა. ყველაზე ადვილია ხმის მოპოვება მანიპულაციებით. ჩვენი საარჩევნო სისტემა მანიპულაციებზეა აგებული. მანიპულაციაა, როცა არჩევნების დროს ზრდი ხელფასს, არიგებ დახმარებებს, გასცემ სუბსიდიებს, აგებ გზებს, მართავ კონცერტებს და სხვ. ამიტომ არის, რომ როცა თქვენ ეკითხებით პოლიტიკოსებს, რა პროგრამით მოდიან ხელისუფლებაში, ფაქტობრივად, საგნობრივად ვერავინ გპასუხობთ. პროგრამა უნდა იყოს გრძელვადიანი და თანამიმდევრული. უპირველესად, საკუთარ თავს უნდა დავუსვათ შეკითხვა: შეუძლია თუ არა საქართველოს, არ იყოს ღარიბი ქვეყანა? საქართველო მდიდარი ვერასდროს იქნება, მაგრამ მას შეუძლია იყოს კარგი ქვეყანა. არა ისეთი ღატაკი, როგორიც ახლაა. საქართველოს ყველა პირობა აქვს, რომ იყოს საშუალო დონის ქვეყანა”, - მიიჩნევს ბიზნესმენი.
“ვფიქრობ, ხაზარაძეს, ჯაფარიძესა და იმ შემადგენლობას, რომელიც მათ პარტიაში გაერთიანდა, თუ მხარს არ დაუჭერენ, ეს იქნება ამომრჩევლის შეცდომა. ვიცნობ მათ ახლოს და ვიცი, რომ მათი ხედვა ორიენტირებულია ქვეყნის განვითარებაზე. თუმცა მხარდაჭერა თუ არ ექნებათ, ეს არ იქნება მათი ბრალი. შესაძლოა ამომრჩეველში სუბიექტურმა შეხედულებებმა გადაწონოს ობიექტური გადაწყვეტილებები. ობიექტურად ეს ადამიანები და მათი პარტიის წევრები მხარდაჭერას იმსახურებენ”, - დასძენს ჭყონია და შეკითხვაზე - “მაინც გატყობთ, 2020 წლის არჩევნებისადმი იმედიანად ხართ განწყობილი...” - პასუხობს:
“პირდაპირ გეტყვით, თუ კოალიციური მთავრობა არ ჩამოყალიბდება, ცუდი იქნება ქვეყნისთვის. ჩვენს ოჯახში ოთხი ამომრჩეველი ვართ განსხვავებული პოლიტიკური გემოვნებით და ჩვენი სამომავლო არჩევანის მიხედვით უკვე ჩამოვაყალიბეთ კოალიციური მთავრობა. საქართველო რემონტს აღარ ექვემდებარება. პოლიტიკა და ეკონომიკა რემონტს აღარ ექვემდებარება! რემონტს არ ექვემდებარება აღარც სასამართლო სისტემა - ის უნდა დაიშალოს და თავიდან აეწყოს. რემონტით ვიცხოვრეთ 30 წელი და ამის შედეგია სიღარიბე. ჩვენ გვჭირდება კოალიციური მთავრობა, კოალიციური აზროვნება, რომელიც კი არ გაარემონტებს საქართველოს, არამედ საფუძვლიანად ააშენებს მას!”
 
“ევროპულ საქართველოსთან” კიდევ შეიძლება კოალიცია, “ნაცმოძრაობას” და “ლელოს” გამოვრიცხავთ” - რევაზ არველაძე
“იმ შემთხვევაში თუ 2020 წლის საპარლამენტო არჩევნების შემდეგ კოალიციური მთავრობის ფორმირების აუცილებლობა შეიქმნება, მმართველი გუნდი არ გამორიცხავს “ევროპულ საქართველოსთან” თანამშრომლობის საკითხს, ხოლო დიდი ელექტორატის მქონე სხვა პოლიტიკურ პარტიებთან თანამშრომლობას გამორიცხავს”, - წერს გაზეთი “რეზონანსი” სტატიაში, სათაურით “ევროპულ საქართველოსთან” კიდევ შეიძლება კოალიცია, “ნაცმოძრაობას” და “ლელოს” გამოვრიცხავთ” - რევაზ არველაძე. 
“როგორც საპარლამენტო უმრავლესობის წევრი რევაზ არველაძე “რეზონანსთან” საუბრისას ამბობს, მმართველი პარტია კოალიციური მთავრობის ფორმირების აუცილებლობის შემთხვევაში, მთავარ პარტნიორად “პატრიოტთა ალიანსს” განიხილავს. მისი განმარტებით, იმ შემთხვევაში, თუ საჭირო მანდატები მაინც ვერ მოგროვდება, შესაძლებელია ”ევროპულ საქართველოსთან” დიალოგიც...” - აღნიშნავს გამოცემა.
“მე დარწმუნებული ვარ, რომ “ქართულ ოცნებას” კოალიციური მთავრობის ფორმირება არ დასჭირდება. გააჩნია როგორი იქნება სიტუაცია არჩევნების შემდეგ, რომელი პარტია რამდენი ხმით მოხვდება პარლამენტში. უფრო, ჩემი აზრით, ჩვენ ვფიქრობთ, რომ კოალიცია გვექნება “პატრიოტთა ალიანსთან”. იმ შემთხვევაში, თუ მანდატები კიდევ იქნება საჭირო, “ევროპულ საქართველოსთან” კიდევ შესაძლებელია კოალიციური მთავრობის შექმნის განხილვა. “ნაციონალურ მოძრაობას” და “ლელოს“ გამოვრიცხავთ”, - აცხადებს გამოცემის კორესპონდენტთან საუბრისას რევაზ არველაძე.
 
ხათუნა ლაგაზიძე - “ოცნება“ ფიქრობს 52% გაიფორმოს და იმედი აქვს, რომ ამაზე ამერიკას მწვავე რეაქცია არ ექნება”
“საერთაშორისო რესპუბლიკური ინსტიტუტის” (IRI) და ორგანიზაცია Survation-ის კვლევებში პირველი, რაც თვალში საცემია, არის “ოცნების” რეიტინგის არსებითი განსხვავება. ოპოზიციური პარტიების რეიტინგებშიც არის სხვაობა, მაგრამ არცთუ მნიშვნელოვანი. როდესაც ამ შეუსაბამობის გამო კითხვები დაისვა გაირკვა, რომ სხვაობის მიზეზი დათვლის წესი იყო - ანუ როდესაც ორი დღის შუალედით გამოქვეყნებულმა, პრინციპულად განსხვავებულმა შედეგებმა ხმაური გამოიწვია, ბრიტანულმა ორგანიზაციამ განმარტა, რაში იყო საქმე, მაგრამ ეს განმარტება გასაგებია მხოლოდ სპეციალისტებისთვის, ამომრჩევლის უდიდესი ნაწილი კი არც დაინტერესდებოდა, რაზე იყო ლაპარაკი - მათ მეხსიერებაში უკვე დაილექა მცდარი ციფრი!” - აცხადებს ექსპერტი ხათუნა ლაგაზიძე გაზეთ “კვირის პალიტრისთვის” მიცემულ ინტერვიუში, სათაურით ხათუნა ლაგაზიძე: “ოცნება“ ფიქრობს 52% გაიფორმოს და იმედი აქვს, რომ ამაზე ამერიკას მწვავე რეაქცია არ ექნება”.
“ორივე კომპანიის შედეგებით რომ ვიმსჯელოთ, “ქართული ოცნების” რეიტინგი 30-33%-ის ფარგლებში მერყეობს. ეს მეტყველებს კოალიციური მთავრობის შექმნის გარდაუვალობაზე. ძალიან ბევრი წყარო ადასტურებს, რომ ამერიკელები აქტიურად მუშაობენ საქართველოს ხელისუფლებასთან, რათა კვლევებით დადასტურებული რეალობა არჩევნების შედეგებზე აისახოს, ანუ არჩევნები არ გაყალბდეს და შედგეს კოალიციური მთავრობა. ამერიკელებისთვის ყველაზე რეალური სცენარი და პროგრამა მინიმუმია “ოცნების” ერთპიროვნული მმართველობის შეზღუდვა და მისი ხელისუფლების განაწილება პროდასავლურ ძალებზე, რითიც თავიდან აიცილებენ საქართველოს სახით სტრატეგიული პარტნიორის დაკარგვას და საქართველოზე რუსული გავლენის სრულად გაფორმებას. ამერიკას რეგიონში თურქეთი კი ეგულება სტრატეგიულ პარტნიორად, მაგრამ ის, თავისი გეოპოლიტიკური ამბიციებიდან გამომდინარე, რთული პარტნიორია. საქართველო ვაშინგტონისთვის რეგიონში პოსტსაბჭოთა რესპუბლიკებიდან ბოლო დემოკრატიული საყრდენია, - აღნიშნავს გამოცემის კორესპონდენტთან საუბრისას ხათუნა ლაგაზიძე.
“ახლა ვნახოთ, რა გვითხრა “ოცნებამ” თავისი 52%-ით. ეს მხოლოდ ქართველი ამომრჩევლისთვის გადაგდებული ციფრი კი არა, აშშ-ისთვის გამიზნული მესიჯიც გახლდათ - `ოცნება~ ამერიკას ეუბნება, მე ვაპირებ დავიწერო მინიმუმ 52% და ახლა დაველოდები შენს რეაქციასო... როგორც ვიცი, “ოცნებაში” განიხილება ერთ-ერთი ასეთი ვერსია - არჩევნები გადაიდოს ამერიკის საპრეზიდენტო არჩევნების შედეგებამდე. “ოცნება” ფიქრობს, ტრამპის პრეზიდენტად დარჩენის შემთხვევაში 52%, ანუ ერთპიროვნული მმართველობა გაიფორმოს და იმედი აქვს, რომ ამაზე ამერიკას მწვავე რეაქცია არ ექნება. თუ ბაიდენი გაიმარჯვებს, იძულებული იქნება, მინიმუმ კოალიციას დასთანხმდეს”, - დაასკვნის რესპონდენტი.
“რაც შეეხება კოალიციურ მმართველობას, მოდი, სამ კატეგორიად დავყოთ პოლიტიკური სპექტრი: 1. ვისთან სურს “ოცნებას” კოალიციის გაფორმება; 2. ვისთან შეუძლია; და 3. ვისთანაც არ სურს, მაგრამ შესაძლოა იძულებული გახდეს. “ოცნებისთვის” იდეოლოგიურად ყველაზე კომფორტული იქნება კოალიციის გაფორმება “პატრიოტთა ალიანსთან” ან “ქართულ მარშთან”, მაგრამ ეს ამერიკისთვის, ფაქტობრივად, ომის გამოცხადებას ნიშნავს. გაცილებით ფართო სპექტრია იმ პოლიტიკური ძალებისა, ვისთანაც შეიძლება კოალიციის შექმნა ამერიკის გაღიზიანების გარეშე - ვგულისხმობ იმ ძალებს, ვინც ამერიკისთვის მიუღებელი არ არის, მაგალითად, “ლელო”, ელისაშვილის პარტია, ასევე ის სატელიტი პარტიები, რომლებიც “ოცნებამ” საპარლამენტო უმრავლესობიდან წამოსული ხალხისგან შექმნა. ასეთი უკვე იმდენია, სათვალავიც კი ამერია. მესამე კატეგორიაში შეგვიძლია დავასახელოთ “ევროპული საქართველო”, რომელიც, როგორც კოალიციის წევრი, ამერიკისა და ევროპისთვის იქნება მომავალი სამთავრობო კოალიციის პროდასავლურობის გარანტი”, - განაგრძობს ექსპერტი.
“თუმცა, “ევროპულ საქართველოსთან” კოალიცია “ოცნების” ამომრჩევლისთვის უკიდურესად მძიმედ მისაღები იქნება - ყველასთვის თვალსაჩინო გახდება, რომ ამით, ფაქტობრივად, დაიწყება ხელისუფლების გადაბარების პროცესი, რასაც შედეგად მოჰყვება “ოცნებიდან” აქტივისტების, წევრების თუ სახელმწიფო მოხელეების მასობრივი გადინება ოპოზიციურ სპექტრში ახალი პატრონის ძიების მიზნით. არ დაგვავიწყდეს, რომ 2021-ში გვაქვს ადგილობრივი თვითმმართველობის არჩევნები, რომელიც ფლანგებმორღვეული “ოცნებისთვის” შეიძლება საბედისწეროც აღმოჩნდეს და დიდ ქალაქებსა და მუნიციპალიტეტებში ოპოზიციისთვის ხელისუფლების გადაბარება-დათმობით, ანუ “ოცნების” დამარცხებით დასრულდეს. თუ ყველაფერი ასე მოხდა და “ევროპულ საქართველოს” ამერიკა-ევროპის მხრიდან პროდასავლური კურსის გარანტორის როლი დაეკისრა, მაშინ უახლოესი ორი-სამი წლის განმავლობაში ხელისუფლების ხავერდოვანი გადაბარების მომსწრე გავხდებით, თუმცა არსებობს მოვლენათა განვითარების მეორე ვერსიაც იმ შემთხვევაში, თუ არჩევნების შედეგად სამთავრობო კოალიციის დაკომპლექტება წილად “ნაციონალებს” ერგებათ - ეს ვერსია იმაზეა დამოკიდებული, შეძლებს თუ არა “ნაციონალური მოძრაობა” იმ პროცენტული სხვაობის ამოვსებას, რომელიც კვლევების მიხედვით “ქართულ ოცნებას” აშორებს” - მიიჩნევს ხათუნა ლაგაზიძე.
“ახლანდელი მოცემულობით, “ნაციონალური მოძრაობის” სავარაუდო პლუს-მინუს 25% და ის პროცენტები, რაც სხვა ოპოზიციურ პარტიებზე ნაწილდება, მასაც აძლევს კოალიციის შექმნის საშუალებას, ანუ იმ შემთხვევაშიც კი, თუ “ოცნება” პირველ ადგილზე გავა, მაგრამ კოალიციის ფორმირებაზე მოლაპარაკებას ვერ შეძლებს ვერც ერთ ოპოზიციურ პარტიასთან, მაშინ “ნაცმოძრაობას” ეძლევა საშუალება, შეკრიბოს საპარლამენტო უმრავლესობა და ჩამოაყალიბოს კოალიციური მთავრობა... “ნაციონალებისთვის” სასიცოცხლოდ აუცილებელია, “ამოქაჩონ” თავიანთი რეიტინგი და დაანგრიონ “ოცნების” ახლანდელი რეიტინგი, რომ მომავალი მთავრობის დაკომპლექტების საშუალება ჰქონდეთ. სხვა თემაა, რომ სააკაშვილის პრემიერობის საკითხი “ოცნებას” საშუალებას მისცემს, თქვას, სააკაშვილის ხელისუფლებაში დაბრუნების საფრთხე რეალურია და მოდი, კვლავ ამ საფრთხის წინააღმდეგ გავერთიანდეთო. ამით “ოცნება” ისევ ორპოლუსიანი გარემოს შექმნას შეეცდება” - დასძენს ლაგაზიძე და შეკითხვაზე - “ეს ფორმულა ისევ გაამართლებს?” - პასუხობს:
“ვერა. ხალხი უკვე ძალიან დაიღალა ამ ფორმულით. ეს უნდა გახდეს 2012 წლის შემდეგ პირველი არჩევნები, როდესაც “ოცნება” ვეღარ აიღებს “ნაციონალებით” დაშინებული ამომრჩევლის ხმებს იმ მარტივი მიზეზის გამო, რომ დღეს არსებობს უამრავი პარტია, რომელთათვისაც ხმის მიცემა შეუძლია მათ, ვისაც “ნაციონალების”დაბრუნება არ სურთ ან მათი დაბალანსების მომხრეა და ეს იმ პირობებში, როცა 3-5%-იან პარტიასაც კი აქვს შანსი, გახდეს სახელისუფლებო კოალიციის წევრი”. |
 </description><pubDate>Tue, 18 Aug 2020 15:19:13 GMT</pubDate></item><item><title>ოლგა ხარლამოვა - ყოველივე ის, რაც ბელარუსს ეხება და მინსკში ხდება, მოსკოვის ინტერესშია და რუსეთის მონაწილეობით მიმდინარეობს</title><link>https://www.interpressnews.ge/ka/article/614060-olga-xarlamova-qovelive-is-rac-belaruss-exeba-da-minskshi-xdeba-moskovis-interesshia-da-rusetis-monacileobit-mimdinareobs/</link><description>ბელარუსში არსებულ ვითარებასა და მოვლენათა განვითარების სავარაუდო სცენარებზე „ინტერპრესნიუსი“ მინსკელ პოლიტოლოგ ოლგა ხარლამოვას ესაუბრა.
- ქალბატონო ოლგა, ყურადღებით ვადევნებთ თვალს ბელარუსში მიმდინარე პროცესებს. იმის გამო, რომ წინააღმდეგობრივი ინფორმაციები ვრცელდება, წინააღმდეგობრივი კომენტარებიც კეთდება. სურათი საკმაოდ ბუნდოვანია, მაგრამ ფაქტია, რომ ქვეყნის მოსახლეობა სერიოზულადაა განწყობილი ებრძოლოს ლუკაშენკოს ხელისუფლებას. ამაზე მეტყველებს მინსკსა და სხვა ქალაქებში გამართული მრავალათასიანი მიტინგები. საუბრის დასაწყისში გვინდა თქვენგან მოვისმინოთ შეფასებები იმაზე, თუ რა ხდება ახლა ბელარუსში? 
- სწორად შენიშნეთ, ინფორმაცია ბელარუსში მიმდინარე პროცესებზე საკმაოდ მრავალფეროვანი და ხშირად წინააღმდეგობრივია. ქვეყნის შიგნითაც საკმაოდ მრავალფეროვანი და წინააღმდეგობრივი ინფორმაციები ვრცელდება.
ამის მიზეზია ის, რომ არჩევნების დასრულებიდან ერთი კვირა გავიდა და დღემდე არ ჩანს სუბიექტი, რომელიც აიღებდა პასუხისმგებლობას ქუჩაში მიმდინარე პროცესებზე და თავის თავზე აიღებდა გარკვეულ პასუხისმგებლობას მოვლენათა შემდგომ განვითარებაზე. ასეა მიუხედავად იმისა, რომ პრეზიდენტობის კანდიდატმა სვეტლანა ტიხანოვსკაიამ მორიგი განცხადება გაავრცელა, თითქოს იგი მზადაა იყოს მხარე, იყოს პოლიტიკური პროცესის სუბიექტი და თავის თავზე აიღოს პასუხისმგებლობა.
სამწუხაროდ, სიტუაცია ბელარუსში ამდაგვარია - სვეტლანა ტიხანოვსკაის ბევრი განცხადება აქვს გაკეთებული, მაგრამ იგი ამ მომენტისთვის არ იმყოფება ქვეყანაში და ახლა მეზობელ ლიეტუვაშია. ამის გამო მისივე განცხადებები, რომ იგი მზადაა აიღოს პასუხისმგებლობა პროცესებზე და პასუხისმგებელი იყოს მათზე, აშკარად ბადებს ეჭვებს.
სამწუხაროდ, სიტუაცია ბელარუსში ამდაგვარია - სვეტლანა ტიხანოვსკაის ბევრი განცხადება აქვს გაკეთებული, მაგრამ იგი ამ მომენტისთვის არ იმყოფება ქვეყანაში და ახლა მეზობელ ლიეტუვაშია. ამის გამო მისივე განცხადებები რომ იგი მზადაა აიღოს პასუხისმგებლობა პროცესებზე და პასუხისმგებელი იყოს მათზე, აშკარად ბადებს ეჭვებს
ასეა, თუნდაც იმიტომ, რომ პოლიტიკა არ გახლავთ რომანტიკოსების საქმე, პოლიტიკა არაა იმ ადამიანების საქმე, რომლებიც პოლიტიკაში მოდიან მხოლოდ კერძო, საკუთარი მიზნების მისაღწევად. ამ შემთხვევაში საუბარია სვეტლანა ტიხანოვსკაიას მეუღლის გათავისუფლებაზე, ოჯახის ხელშეუხებლობის გარკვეულ გარანტიებზე. პოლიტიკა ყველაფერთან ერთად უდიდესი პასუხისმგებლობაცაა.
სამწუხაროდ, უნდა ითქვას, რომ ტიხონოვსკაია არ აღმოჩნდა მზად თავის თავზე აეღო პასუხისმგებლობა იმ პროცესებზე, რომელიც მას, როგორც პრეზიდენტობის კანდიდატს მოულოდნელად თავს დატყდა.
ტიხონოვსკაია არ აღმოჩნდა მზად თავის თავზე აეღო პასუხიმგებლობა იმ პროცესებზე, რომელიც მას, როგორც პრეზიდენტობის კანდიდატს მოულოდნელად თავს დატყდა
- ახლა ბელარუსში მიმდინარე პროცესებს სხვადასხვაგვარად აფასებენ. დამკვირვებელთა უმრავლესობა მიიჩნევს, რომ ბელორუსში „ფერადი რევოლუცია“ მიმდინარეობს. ერთი ნაწილის აზრით, ამ რევოლუციის უკან დასავლეთი დგას, მეორენი ამტკიცებენ, რომ ახლა მინსკში ყველაფერი მოსკოვური სცენარით ხდება. 
თუ თვლით, რომ ბელარუსში „ფერადი რევოლუცია“ მიმდინარეობს? თქვენი დაკვირვებით, ეს რევოლუცია უფრო დასავლეთის, თუ უფრო კრემლის სცენარით ვითარდება? 
- მე ყოველთვის ვამბობდი და ახლაც გავიმეორებ, მოვლენები პოსტსაბჭოთა სივრცეში არ ხდება გარკვეული ფორმითა თუ მოცემულობით მოსკოვის მონაწილეობის გარეშე. ეს განსაკუთრებით ეხება ბელარუსსაც, რომელსაც კრემლი ყოველთვის მიიჩნევდა თავისი ინტერესების სფეროდ. ყოველივე ის, რაც ბელორუსს ეხება და მინსკში ხდება, მოსკოვის ინტერესშია და რუსეთის მონაწილეობით მიმდინარეობს
ყოველივე ის, რაც ბელარუსს ეხება და მინსკში ხდება, მოსკოვის ინტერესშია და რუსეთის მონაწილეობით მიმდინარეობს
უნდა ითქვას, რომ პრეზიდენტობის კანდიდატების ნაწილი, ისინიც კი რომლებიც სხვადასხვა მიზეზთა გამო არ გახდნენ პრეზიდენტობის კანდიდატები, ყველანი ამათუ იმ ფორმით დაკავშირებული არიან მოსკოვთან.
ისინი ან მუშაობდნენ რუსული“გაზპრომში“, როგორც მაგალითად, ბატონი ბაბარიკა, რომელიც ხელმძღვანელობდა „ბელგაზპრომბანკს“, ან საკმაოდ დიდხანს ცხოვრობდნენ რუსეთში და გამოხატავდნენ თავის მხარდაჭერას რუსეთის ისეთ ქმედებებზე, რომელიც მოსკოვის მიერ ყირიმის ანექსიას უკავშირდებოდა.
ასე მოიქცა ბატონი ტიხანოვსკი, ქალბატონ სვეტლანა ტიხანოვსკაიას მეუღლე. ვიმეორებ, ყველა მათგანი, ვისაც ამ სიტუაციაში ბელორუსში შეიძლება ჰქონდეს პრეტენზიები პრეზიდენტობაზე, სხვადასხვა ფორმით დაკავშირებულია კრემლთან.
ყველა მათგანს, ვისაც ამ სიტუაციაში ბელორუსში შეიძლება ჰქონდეს პრეტენზიები პრეზიდენტობაზე, სხვადასხვა ფორმით დაკავშირებული არიან კრემლთან
- გამოდის, რომ სულ ტყუილად ცდილობენ ლუკაშენკო და კრემლი დაგვარწმუნონ, რომ რაც ახლა ბელარუსის ქუჩებში ხდება, დასავლეთისა და ვაშინგტონის „დამსახურებაა“. 
მე თქვენი ნათქვამი სწორად გავიგე? 
- თუ ლუკაშენკოს საარჩევნო კამპანიისას გაკეთებულ განცხადებებს მივადევნებთ თვალს, დავრწმუნდებით, რომ ყველაფერი ასე მარტივად არაა. მისი განცხადებების შინაარსი და ტონალობა რეგულარულად იცვლებოდა.
მაშინ, როცა ორი კვირის წინ მინსკში რუსული სამხედრო კერძო შეიაღარებული ჯგუფის „ვაგნერელების“ წევრები დააკავეს, მისი განცხადებები საკმაოდ კატეგორიული იყო. ერთი კვირის განმავლობაში მიმდინარეობდა მოლაპარაკებები კიევთან და მოსკოვთან დაკავებულების მინსკში ყოფნის მიზეზების დადგენაზე და კიევისათვის მათ გადაცემაზე.
სამწუხაროდ, უკრაინამ ეს პროცესი შეაჩერა, დროულად არ გაფორმებულა შეთანხმებები ბელორუსთან „ვაგნერელების“ თუნდაც ნაწილის კიევისთვის გადაცემაზე - საუბარია იმ ნაწილზე, ვინც დღემდე უკრაინის მოქალაქეა. უკვე ვიცით, რომ 16 აგვისტოს მინსკმა „ვაგნერელები“ მოსკოვს გადასცა.
მაშინ, როცა ორი კვირის წინ მინსკში რუსული სამხედრო კერძო შეიაღარებული ჯგუფის „ვაგნერელების“ წევრები დააკავეს, ლუკაშენკოს განცხადებები საკმაოდ კატეგორიული იყო... მაშინ იგი ამბობდა - ერთ-ერთი მხარე ვინც სერიოზულად ახდენს ბელორუსში ვითარების გამწვავებასა და დესტაბილიზაციას, არის რუსეთის ფედერაცია... უკვე ვიცით, რომ 16 აგვისტოს მინსკმა „ვაგნერელები“ მოსკოვს გადასცა 
არადა, არჩევნებამდე ლუკაშენკომ ხალხისადმი მიმართვისას და ჟურნალისტ გორდონთან ინტერვიუში ამ თემაზე საკმაოდ ვრცლად ისაუბრა და დაასკვნა - ერთ-ერთი მხარე ვინც სერიოზულად ახდენს ბელორუსში ვითარების გამწვავებასა და დესტაბილიზაციას, არის რუსეთის ფედერაცია.
- რამდენად საფუძვლიანია მტკიცებები, რომ მინსკსა და ბელარუსის სხვა ქალაქებში მიმდინარე პროცესებში აქტიურად მონაწილეობენ რუსეთის მოქალაქეები? 
- იმ რაოდენობის ადამიანებში, რომლებიც ახლა მინსკის ქუჩებში არიან გამოსული, ძალიან ძნელია იმის გარკვევა, ვინ არაა ბელარუსის მოქალაქე და ვინაა რუსეთის მოქალაქე. უნდა ითქვას, ახლა ბელარუსში უპრეცედენტო მოვლენები ხდება. ამ მასშტაბის საპროტესტო აქციები მინსკს არ ახსოვს.
მიუხედავად ამისა, ირიბი ფაქტებით დასტურდება, რომ ბელორუსში მიმდინარე აქციებში რუსეთის მოქალაქეებიც მონაწილეობენ. მაგრამ რანაირი სახით, ეს კიდევ სხვა საკითხია.
ირიბი ფაქტებით დასტურდება, რომ ბელარუსში მიმდინარე აქციებში რუსეთის მოქალაქეებიც მონაწილეობენ. მაგრამ რანაირი სახით, ეს კიდევ სხვა საკითხია
რუსეთის ოფიციალური პოზიციაა, რომ რუსეთი ბელარუსში მიმდინარე პროცესებში არ ერევა, რომ მოსკოვის ინტერესებში არა პროცესები ბელორუსში კონტროლს არ ექვემდებარებოდეს.
- საპრეზიდენტო არჩევნებამდე დამკვირვებელთა ნაწილი მიიჩნევდა, რომ პუტინისთვის მომგებიანი იქნებოდა თუ ლუკაშენკოს ხელისუფლება დასუსტდებოდა. 
მეტიც, პუტინს სულ არ სჭირდება ბელარუსის ლიდერად ისეთი ადამიანის გამოჩენა, რომელიც ქუჩიდან მოვიდოდა და ქუჩის ლიდერი იქნებოდა... 
- დიახ, ასეა. მხოლოდ ერთს დავაზუსტებ - თუ ეს ქუჩის ლიდერი იქნებოდა მომზადებული და ფორმირებული რუსეთის ფედერაციის მიერ.
ახლა ვხედავთ, რომ ამჟამად ქუჩაში დაწყებულ მოძრაობას ლიდერი არ ჰყავს. ახლა ხალხი აქტიურობს. ხალხი კია ხელისუფლების წყარო, მაგრამ ბელორუსში არაა პირდაპირი დემოკრატია.
ამიტომ უნდა იყოს ვიღაც ლიდერი ან ლიდერთა ჯგუფი, რომელიც წარუძღვებოდა საპროტესტო მოძრაობას. ამ ჯგუფს უნდა ჰქონდეს როგორც მინიმუმ მორალური უფლება იყოს სახალხო მოძრაობის ავანგარდში.
- ფაქტია, რომ ლუკაშენკო, როგორც ქვეყნის მმართველი დასუსტებულია და საკმაოდ სერიოზულადაც. 
ვითარებაში, როცა საფრანგეთის პრეზიდენტი მაკრონი მოუწოდებს ევროკავშირს ბელორუსის წინააღმდეგ სანქციების დაწესებას, ამ თემაზე საკმაოდ მკაცრი განცხადებები გაკეთდა ვაშინგტონში, თქვენი დაკვირვებით, სავარაუდოდ როგორი შეიძლება იყოს ბელარუსში დაწყებული პროცესების გაგრძელება? 
- ევროპული ლიდერების ხმაურიანი განცხადებების მიუხედავად, ევროკავშირი არ აპირებს ბელორუსის წინააღმდეგ ეკონომიკური სანქციების დაწესებას. ევროკავშირი საუბრობს სანქციების დაწესებაზე ბელარუსის პოლიტიკური პერსონების წინააღმდეგ. საუბარია კონკრეტულ პირებზე, რომლებაც მოახდინეს იმ პროცესების პროვოცირება, რასაც ახლა ვადევნებთ თვალს და ადამიანის უფლებების დარღვევა.
ევროკავშირი არ აპირებს ბელარუსის წინააღმდეგ ეკონომიკური სანქციების დაწესებას. ევროკავშირი საუბრობს სანქციების დაწესებაზე ბელორუსის პოლიტიკური პერსონების წინააღმდეგ. საუბარია კონკრეტულ პირებზე, რომლებმაც მოახდინეს იმ პროცესების პროვოცირება, რასაც ახლა ვადევნებთ თვალს და ადამიანის უფლებების დარღვევა 
ევროკავშირს ახლა თავისი საკუთარი პრობლემები და კონფლიქტები აქვს. თუ ეს კონფლიქტები არ იქნა მოგვარებული თუნდაც ნაწილობრივ, ევროკავშირი ბელორუსთან დაკავშირებით არც ხმამაღალ განცხადებებს გააკეთებს და არც კონკრეტულ ქმედებებზე წავა.
ევროკავშირში ახლა ყველაზე პრიორიტეტული თემაა თურქეთსა და საბერძნეთს შორის კონფლიქტი, რომელიც ეხება გაზის საბადოს, რომელსაც ერთმანეთს ათენი და ანკარა ედავებიან. ასეთ ფონზე ბელორუსის თემა ევროკავშირისთვის პრიორიტეტული პრობლემა არაა.
ევროკავშირში ახლა ყველაზე პრიორიტეტული თემაა თურქეთსა და საბერძნეთს შორის კონფლიქტი, რომელიც ეხება გაზის საბადოს, რომელსაც ერთმანეთს ათენი და ანკარა ედავებიან. ასეთ ფონზე ბელარუსის თემა ევროკავშირისთვის პრიორიტეტული პრობლემა არაა
- ლონდონში მოღვაწე რუსი პოლიტოლოგი ვლადიმერ პასტუხოვი მიიჩნევს - თუ კრემლმა დაინახა, რომ ბელარუსის რევოლუციის გამარჯვება გარდაუვალი აღმოჩნდა, იგი არ შეეწინააღმდეგება ისტორიის ლოგიკას და შეეცდება რევოლუცია ისეთი სცენარით განვითარდეს, როგორც კრემლს აწყობს. 
იგი არ გამორიცხავს, რომ კრიტიკული სიტუაცია თუ შეიქმნა, კრემლი ლუკაშენკოს გაწირავს. რამდენად დიდია იმის ალბათობა, რომ მოვლენები ბელორუსში ამ სცენარით განვითარდეს? 
- არ მიყვარს ხმაურიანი განცხადებების კეთება და არც კატეგორიული მსჯელობა. რას ნიშნავს ლუკაშენკოს გაწირვა? პოლიტიკაში არც მეგობრები და არც გამყიდველები არ არსებობენ. რუსეთი ბელარუსში ისე იმოქმედებს, როგორც მას აწყობს. თუ კრემლი ჩათვლის, რომ მისთვის მომგებიანია სათავეში ჩაუდგეს და სათავისოდ გამოიყენოს ბელორუსი ხალხის პროტესტი, იგი შეეცდება ამის გაკეთებას.
რუსეთი ბელარუსში ისე იმოქმედებს, როგორც მას აწყობს. თუ კრემლი ჩათვლის, რომ მისთვის მომგებიანია სათავეში ჩაუდგეს და სათავისოდ გამოიყენოს ბელორუსი ხალხის პროტესტი, იგი შეეცდება ამის გაკეთებას
იმის გათვალისწინებით, რომ ბელარუსული ოპოზიციის ძირითადი ნაწილი რუსეთთანაა დაკავშირებული, საკმაოდ მაღალია იმის ალბათობა, რომ მოსკოვი მონაწილეობას მიიღებს ბელორუსის ახალი ხელისუფლების ფორმირებაში.
ვიმეორებ, საუბარია იმაზე კი არაა ლუკაშენკოს გაწირავენ თუ არა, საუბარია იმაზე, რომ მოსკოვი სათავისოდ შეეცდება პროცესებში მონაწილეობას. მეტიც, დარწმუნებული ვარ, მოსკოვში უკვე მიღებულია გადაწყვეტილებები ბელორუსში მოვლენათა განვითარების ყველა სცენარის გათვალისწინებით. ყველაფერი გათვლილია რუსეთის ბანალური ინტერესების გათვალისწინებით.
დარწმუნებული ვარ, მოსკოვში უკვე მიღებულია გადაწყვეტილებები ბელარუსში მოვლენათა განვითარების ყველა სცენარის გათვალისინებით. ყველაფერი გათვლილია რუსეთის ბანალური ინტერესების გათვალისწინებით
- ანუ, მას შემდეგ, რაც ცნობილი გახდა, რომ ლუკაშენკომ და პუტინმა ტელეფონით ისაუბრეს, პუტინი მას დახმარებას დაჰპირდა, ბელარუსის რევოლუციის შედეგების შეჯამება შეიძლება რუსეთის სასარგებლოდ? 
- ჯერაც გაუგებარია თუ როგორ ვითარდება პროცესები ბელარუსში. ახლა მიმდინარე მომენტის თავისებურება იმაშია, რომ ბელორუსის უმსხვილესი საწარმოების მუშები იღებენ მონაწილეობას დემონსტრაციაში.
მათი მოთხოვნები ახლა მხოლოდ ეკონომიკური არაა. ისინიც მოითხოვენ ლუკაშენკოს გადადგომას, დაკავებულების გათავისუფლებას. თუ მომიტინგეთა რაოდენობა კრიტიკულ მასაზე მაღალი იქნება, ასეთ შემთხვევაში მიტინგების გაკონტროლება შეუძლებელი გახდება და თავად აღმოჩნდებიან ვითარების მამოძრავებელი. ასეთ შემთხვევაში საპროტესტო ტალღის ჩახშობა შეუძლებელი იქნება.
- გასაგებია, მაგრამ გაუგებარია ლიდერის ან ლიდერთა ჯგუფის გარეშე როგორ შეძლებს ქუჩის ოპოზიცია ლუკაშენკოს ხელისუფლების თუ გაშვებას არა, ხელისუფლების იძულებას ამ უკანასკნელმა შეასრულოს თუნდაც მათი მოთხოვნების ნაწილი? 
- დიახ, სწორს ბრძანებთ, ლიდერებისა და ლიდერთა ჯგუფის გარეშე საპროტესტო აქციებით ვერაფერს ვერ მიაღწევენ. მაგრამ, არის საკმაოდ დიდი ალბათობა, რომ ხელისუფლებამ მოახდინოს თავისი რიგებიდან ოპოზიციაში თავისი წარმომადგენლის კოოპტირება.
რამდენიმე დღეა აკეთებენ კრიტიკულ განცხადებებს ადამიანები, ვინც ბელორუსის ხელისუფლებაში საკმაოდ მაღალ თანამდებიობებზე იყვნენ. მართალია, ისინი კარგა ხანია ჩრდილში არიან, მაგრამ ფაქტია, რომ ახლა ისინი გააქტიურებულნი არიან, მხარს უჭერენ მომიტინგეებს და საკმაოდ კრიტიკულად აფასებენ ხელისუფლების ქმედებებს.
დიდია ალბათობა, რომ პოლიტიკურ სცენაზე გამოჩდნენ მინსკის ხელისუფლეაბასთან დაახლოებული ადამიანები და ვითარების განმუხტვა თითქოსდა ახალ ლიდერებს დაეკისროს.
დიდია ალბათობა, რომ პოლიტიკურ სცენაზე გამოჩნდნენ მინსკის ხელისუფლებასთან დაახლოებული ადამიანები და ვითარების განმუხტვა თითქოსდა ახალ ლიდერებს დაეკისროს
- შეგიძლიათ რამდენიმე მათგანის ვინაობა დაგვისახელოთ? 
- საკმაოდ სერიოზული განცხადება გააკეთა ბელარუსის ყოფილმა პრემიერ-მინისტრმა სერგეი რუმოსმა. იგი ექსპრემიერია, რომელიც თავის დროზე გახლდათ ინიციატორი საკმაოდ საინტერესო ეკონომიკური რეფორმების.
- თქვენი დაკვირვებით, სავარაუდოდ როგორი დამოკიდებულება აქვს მას დასავლეთის, ანაც იგივე მოსკოვის მიმართ? თან გვარი არც ბელარუსულად ჟღერს?
- მე ასე ვიტყოდი - ბელარუსის ექსპრემიერი სერგეი რუმოსი ერთნაირად ნეიტრალურია როგორც დასავლეთის, ისე მოსკოვის მიმართ.
ბელარუსის ექსპრემიერი რუმოსი ერთნაირად ნეიტრალურია როგორც დასავლეთის, ისე მოსკოვის მიმართ
შესაძლოა, რუმოსი ბელარუსული გვარიც იყოს. ამ გვარის ბელორუსის მოქალაქეები ლიტვასთან მოსაზღვრე ტერიტორებზე საკმაოდ მრავლადაც ცხოვრობენ.
- შესაძლოა გაგიკვირდეთ, მაგრამ საქართველოში საკმაოდ არიან ადამიანები, ვინც თუ ღიად არა, ლატენტურად უჭერენ მხარს ლუკაშენკოს. მათი მტკიცებით, „სასიზღარი დასავლეთი“ ლუკაშენკოს არ პატიობს იმას, რომ მან სსრკ-ს დროინდელი საწარმოები შეინარჩუნა, გადააიარაღა და წარმატებულად ამუშავებს. არ ჩაუტარებია ქვეყანაში ტოტალური პრივატიზაცია და ლიბერალური ეკონომიკური რეფორმები და ასე შემდეგ. 
თქვენი დაკვირვებით, როგორადაც არ უნდა დასრულდეს პროცესები ბელარუსში, ვის ხელში შეიძლება აღმოჩნდეს ბელორუსის საწარმოო რესურსები - დასავლეთისა და რუსი ოლიგარქების თუ ადგილობრივი ჩინოვნიკების, ვინც ხელისუფლებასთან იქნება დაახლოებული?
- სხვათა შორის, ეკონომიკის სფეროში ლიბერალური და საკმაოდ წარმატებული რეფორმები ბელორუსში პრემიერ რუმოსის დროს განხორციელდა.
უნდა ითქვას, რომ ბელარუსში დიდ საწარმოებთან დაკავშირებით ვითარება რთულია. მათი საკმაოდ დიდი ნაწილი დიდი ხანია წამგებიან საწარმოს წარმოადგენს. ისინი სახელმწიფო ბიუჯეტიდან ფინანსდება და დოტაციური საწარმოებია.
თუ ვსაუბრობთ დიდ და საინტერესო ბელარუსულ წარმოებებზე, რომლის მიმართ ქვეყნის შიგნით თუ გარეთ შესაძლოა ინტერესი ჰქონდეთ, მათი რაოდენობა არც ისე დიდია. ერთ-ერთია მინსკის საბურავების გამწევის ქარხანა. იგი ნამდვილად გახლავთ უნიკალური საწარმო.
თუ ვსაუბრობთ დიდ და საინტერესო ბელარუსულ წარმოებებზე, რომელთა მიმართ ქვეყნის შიგნით თუ გარეთ შესაძლოა ინტერესი ჰქონდეთ, მათი რაოდენობა არც ისე დიდია. ერთ-ერთია მინსკის საბურავების გამწევის ქარხანა. იგი ნამდვილად გახლავთ უნიკალური საწარმო
უნიკალური გამოგონებების წყალობით იქ უნიკალური პროდუქცია იქმნება. ამ საწარმოთი რეალურადაა დაინტერესებული რუსეთი, კერძოდ, რუსეთის სამხედრო წარმოება. სხვათა შორის, ამ საწარმოში იმყოფებოდა ლუკაშენკო და აწარმოებდა მოლაპარაკებებს მუშებთან.
იგივე მინსკის სატრაქტორო ქარხანა გახლავთ საწარმო, რომელიც საცავების შევსებაზე მუშაობს - პროდუქციის იმ რაოდენობაზე, რომელიც მანდ მზადდება, მოთხოვნა არაა. ჩვენთან რომ საბჭოთა დოტაციური ეკონომიკა არ იყოს ეს ქარხანა, უბრალოდ, არც იარსებებდა.
ასეთი საწარმოები ბელარუსში საკმაოდ ბევრია. საინტერესო საწარმოებს შორისაა სასუქების მწარმოებელი „ბელორუსკალიი“. ამ საწარმოს მუშებიც გაფიცულები არიან. ასევე საინტერესო საწარმოები არის ნოვოპოლოცკისა და მოზერსკის ნავთობგადამამუშავებელი ქარხნები.
ბელორუსში საინტერესო და მომგებიანი საწარმოების ინტერესი რუსეთს აქვს. რუსეთს არაერთხელ ჰქონია ამ საწარმოების გამოსყიდვის მცდელობები. მხედველობაში მაქვს მინსკის საბურავების გამწევის, „ბელარუსკალიის“, ნოვოპოლოცკისა და მოზორსკის ნავთობგადამამუშავებელი ქარხნები.
ბელარუსში საინტერესო და მომგებიანი საწარმოების ინტერესი რუსეთს აქვს. რუსეთს არაერთხელ ჰქონია ამ საწარმოების გამოსყიდვის მცდელობები. მხედველობაში მაქვს მინსკის საბურავების გამწევის, „ბელარუსკალიის“, ნოვოპოლოცკისა და მოზორსკის ნავთობგადამამუშავებელი ქარხნები
ნავთობგადამამუშავებელი საწარმეობის აქტივების ნაწილი რუსეთს ეკუთნის, მაგრამ საკონტროლო პაკეტები დღემდე ჯერჯერობით ბელარუსის მფლობელობაშია.
- თქვენი პროგნოზით, შეძლებს ლუკაშენკო ძალაუფლების შენარჩუნებას? 
- თუ ლუკაშენკომ ძალაუფლების შესარჩუნება შეძლო, ეს დიდი ხნიათ არ იქნება. ეს იქნება არა მხოლოდ მისი ბოლო ვადა, ეს იქნება მისი ხელისუფლებაში 1-2 წლით ყოფნის ვადა. თუ ლუკაშენკომ ძალაუფლების შენარჩუნება შეძლო, ეს იქნება იმ გარანტიებით დარჩენა, რომ ბელორუსში მალე მოხდება ხელისუფლების ტრანზიტი.
თუ ლუკაშენკომ ძალაუფლების შენარჩუნება შეძლო, ეს იქნება იმ გარანტიებით დარჩენა, რომ ბელორუსში მალე მოხდება ხელისუფლების ტრანზიტი
თუ გარე ძალები ლუკაშენკოს დაეხმარებიან ძალაუფლების შენარჩუნებაში, ისინი მას დაეხმარებიან მხოლოდ გარკვეული პირობებით. მხედველობაში მყავს უპირველესად მოსკოვი და ჩინეთი.
 
„ინტერპრესნიუსი“
კობა ბენდელიანი
 
 </description><pubDate>Tue, 18 Aug 2020 15:19:13 GMT</pubDate></item><item><title>გორში კორონავირუსი სამედიცინო პერსონალს დაუდასტურდა</title><link>https://www.interpressnews.ge/ka/article/614122-gorshi-koronavirusi-samedicino-personals-daudasturda/</link><description>კორონავირუსის 10 ახალი შემთხვევიდან ერთი გორში, სამედიცინო პერსონალს დაუდასტურდა. სამედიცინო ქსელ „გორმედის“ კლინიკური დირექტორის, ხათუნა შრუბის განცხადებით, აღნიშნული ექთანი თვითიზოლაციაში იმყოფებოდა.
„დაფიქსირდა ერთი შემთხვევა, კორონავირუსი „ცხელების ცენტრში“ დასაქმებულ ექთანს დაუდასტურდა, რომელიც იმყოფებოდა თვითიზოლაციაში. მას პირველ ტესტირებაზე უარყოფითი პასუხი ჰქონდა, თუმცა, თვითიზოლაციის პერიოდში, პროტოკოლის მიხედვით ჩატარებულ მეორე ტესტირებაზე დაფიქსირდა დადებითი პასუხი. თვითიზოლაციაში რჩება კლინიკის 10 თანამშრომელი. რაც შეეხება ინფიცირების წყაროს, ეპიდემიოლოგები ინტენსიურად მუშაობენ და სავარაუდოდ დღეს დადგინდება“, - განაცხადა ხათუნა შრუბმა.
შეგახსენებთ, რომ ბოლო ორი კვირის განმავლობაში, გორში ინფიცირების ოთხი ფაქტი დაფიქსირდა, ოთხივე ინფიცირებული მედიცინის მუშაკია.</description><pubDate>Tue, 18 Aug 2020 15:19:13 GMT</pubDate></item><item><title>სერგი კაპანაძემ „ევროპული საქართველოს“ აქტივისტებისთვის ჯარიმების გამოწერა თბილისის მერიაში გაასაჩივრა</title><link>https://www.interpressnews.ge/ka/article/614133-sergi-kapanazem-evropuli-sakartvelos-aktivistebistvis-jarimebis-gamocera-tbilisis-meriashi-gaasachivra/</link><description>„ევროპული საქართველოს“ ერთ-ერთმა ლიდერმა, სერგი კაპანაძემ თბილისის მერიაში მათი აქტივისტებისთვის გამოწერილი ჯარიმების გაუქმების მოთხოვნით სარჩელი შეიტანა.
სერგი კაპანაძის განმარტებით, ხელისუფლებამ ამ ქმედებით წინასაარჩევნო კამპანიის პერიოდში ოპოზიციის წინააღმდეგ უკანონო მეთოდების გამოყენება დაიწყო.
„ხელისუფლებამ წინასაარჩევნო კამპანიის პერიოდში უკვე დაიწყო უკანონო მეთოდების გამოყენება ოპოზიციის წინააღმდეგ. ამის ერთ-ერთი ყველაზე სასაცილო გამოვლინებაა პლაკატების ჩამოხევა და ჩვენი მომხრეების დაჯარიმება იმის გამო, რომ მათ პლაკატები გააკრეს ქალაქში. ამით ჩვენი თანამოქალაქეების სიტყვის თავისუფლება პირდაპირ შეზღუდეს და ჯამში, რამდენიმე ათასი ლარის ჯარიმა გამოუწერეს ჩვენს მხარდამჭერებს. ამით გონიათ, რომ ვინმეს დააშინებენ ან შეაჩერებენ. პირიქით, ამით ხალხი უფრო შეგულიანდა და კიდევ უფრო აქტიურად აკრავენ ჩვენს პლაკატებს. მოვედით მერიაში იმისთვის, რომ გავასაჩივროთ ეს ჯარიმები და ნამდვილად არ ვაპირებთ მათ გადახდას,“ - აღნიშნა სერგი კაპანაძემ.
მისივე თქმით, ხელისუფლება შერჩევით სამართალს იყენებს და საკუთარ მხარდამჭერებს არ აჯარიმებს.
„ეს არის ხელისუფლება, რომელიც შერჩევითად იყენებს კანონებს, ჩვენს ოფისთან, რამდენიმე თვის წინ „ქართული ოცნების“ მხარდამჭერებმა გააკრეს შეურაცხმყოფელი პლაკატები მთელ კედელზე, მაშინ არც ერთი ადამიანი არ დაუკავებიათ და არც არავინ დაჯარიმებულა, არც ერთი პლაკატი არ ყოფილა ჩამოხეული მერიის სამსახურის წარმომადგენლების მიერ. ეს არის კლასიკური, ავტოკრატიისთვის დამახასიათებელი შერჩევითი მიდგომა, როდესაც კანონი ერთისთვის მოქმედებს და მეორესთვის არა,“ - განაცხადა სერგი კაპანაძემ.
შეგახსენებთ, პარტია „ევროპული საქართველო“ ადმინისტრაციულ სამართალდარღვევათა კოდექსის 150-ე მუხლის მეორე პუნქტით დააჯარიმეს, რაც მუნიციპალიტეტის ადმინისტრაციულ საზღვრებში არსებული ტერიტორიის იერსახის განმეორებით დამახინჯებას გულისხმობს და 500-ლარიან ჯარიმას ითვალისწინებს.
 
 </description><pubDate>Tue, 18 Aug 2020 15:19:13 GMT</pubDate></item><item><title>სომხეთში კორონავირუსის 145 ახალი შემთხვევა გამოვლინდა, 8 ადამიანი გარდაიცვალა</title><link>https://www.interpressnews.ge/ka/article/614134-somxetshi-koronavirusis-145-axali-shemtxveva-gamovlinda-8-adamiani-gardaicvala/</link><description>სომხეთში, ბოლო დღე - ღამეში, კორონავირუსის 145 ახალი შემთხვევა გამოვლინდა და დაინფიცირებულთა საერთო რაოდენობა 41 846-მდე გაიზარდა, - ამის შესახებ ინფორმაციას ადგილობრივი მედია სომხეთის ჯანდაცვის სამინისტროს დაავადებათა კონტროლისა და პრევენციის ცენტრზე დაყრდნობით ავრცელებს.
მათივე განცხადებით, გასული დღე - ღამის განმავლობაში ქვეყანაში „კოვიდ 19“-ს კიდევ 8 ადამიანის სიცოცხლე ემსხვერპლა და დაღუპულთა რიცხვმა 832 -ს მიაღწია.
ბოლო მონაცემებით, სომხეთში, საერთო ჯამში, კორონავირუსით დაინფიცირებული 34 982 პაციენტი გამოჯანმრთელდა, ამჟამად კი 5 787 ადამიანი მკურნალობს.</description><pubDate>Tue, 18 Aug 2020 15:19:13 GMT</pubDate></item><item><title>პირველი არხის გენერალური დირექტორის თანამდებობაზე კონკურსი დღეს გამოცხადდება</title><link>https://www.interpressnews.ge/ka/article/614164-pirveli-arxis-generaluri-direktoris-tanamdebobaze-konkursi-dges-gamocxaddeba/</link><description>საზოგადოებრივი მაუწყებლის სამეურვეო საბჭოს სხდომა გაიმართა. საბჭოს წევრებმა არხის გენერალური დირექტორის ვასილ მაღლაფერიძის გადაწყვეტილება განიხილეს, რომლის მიხედვით მაღლაფერიძემ არხის გენერალური დირექტორის თანამდებობა დატოვა.
როგორც სხდომის დასრულების შემდეგ ჟურნალისტებთან საუბრისას სამეურვეო საბჭოს თავმჯდომარე ირინა ფუტკარაძემ განაცხადა, პირველი არხის გენერალური დირექტორის მოვალეობას დროებით არხის გენერალური დირექტორის პირველი მოადგილე თინათინ ბერძენიშვილი შეასრულებს და პირველი არხის ახალი გენერალური დირექტორის თანამდებობაზე კონკურსი დღესვე გამოცხადდება.
„ვასილ მაღლაფერიძემ ეს გადაწყვეტილება იმიტომ მიიღო, რომ არხის მიუკერძოებლობასთან დაკავშირებით არ ყოფილიყო ზედმეტი შეკითხვები. ჩვენ დღესვე გენერალური დირექტორის მოვალეობის შემსრულებლად მისი პირველი მოადგილე თინათინ ბერძენიშვილი ავირჩიეთ და გამოვაცხადეთ კონკურსი ახალი დირექტორის არჩევის შესახებ. საზოგადოებრივი მაუწყებლის მიუკერძოებლობასთან დაკავშირებით ყოველთვის იყო ძალიან ბევრი შეკითხვა და ეს საკითხი დღესაც აქტუალურია. ყოველთვის იყო საუბარი იმაზე, რომ ვასილ მაღლაფერიძე იყო ,,ქართულ ოცნებასთან” და სხვადასხვა პირებთან, ეს ყოველთვის სდევდა ამ პიროვნებას. ამ გადაწყვეტილების საფუძველიც ეს იყო და მისი განცხადებიდანაც ჩანს, რომ არ სურდა ამას შეექმნა გარკვეული პრობლემები არხის სამაუწყებლო პოლიტიკასთან დაკავშირებით. საზოგადოებრივი მაუწყებლის სამეურვეო საბჭო საკმაოდ სიღრმისეულად იმუშავებს და დააკვირდება წინასაარჩევნო, საარჩევნო და შემდგომ პერიოდს. გავაკეთებთ შეფასებას რამდენად მიკერძოებული იყო ან არ იყო ვასილ მაღლაფერიძე“, - აღნიშნა ირინა ფუტკარაძემ.
სამეურვეო საბჭოს თავმჯდომარე მედიაში გავრცელებულ ერთ-ერთ სავარაუდო ვერსიასაც გამოეხმაურა, რომლის მიხედვითაც, ვასილ მაღლაფერიძის თანამდებობიდან წასვლა ტელევიზიაში აუდიტის სამსახურის არაგეგმურ შემოსვლას უკავშირდება. ირინა ფუტკარაძის განცხადებით, ეს ინფორმაცია სიმართლეს არ შეესაბამება და სახელმწიფო აუდიტის სამსახურმა შესაბამისი შემოწმება მარტის თვეში განახორციელა.
„ჩვენ აუდიტი მარტის თვეში გვყავდა შემოყვანილი, არანაირ არაგეგმურ შემოწმებაზე ამ ეტაპზე აუდიტის სამსახური შემოსული არ არის. მაღლაფერიძის გადადგომას არ უკავრიდება, მარტის თვის დასკვნით ყველაფერი არის ძალიან კარგად, თანხმები დახარჯულია პოზიტიურად და მიზნობრივად. ასევე, წლების განმავლობაში მიმდინარეობს სამართლებრივი დავა მაუწყებლის თანამშრომლებსა და მაუწყებელს შორის, ჩვენი ყოფილი 17 თანამშრომელი დაობს შესაბამის ინსტანციაში და დანამდვილებით შემიძლია გითხრათ, რომ ესეც არ არის გადადგომის მიზეზი“, - განაცხადა ირინა ფუტკარაძემ.
მისივე ინფორმაციით, ვასილ მაღლაფერიძე საზოგადოებრივ მაუწყებელში ე.წ. „მეორე არხის“ თანამშრომლად, განათლების მიმართულებით ერთ-ერთი გადაცემის წამყვანად რჩება.
შეგახსენებთ, რომ საქართველოს პირველი არხის გენერალურმა დირექტორმა, ვასილ მაღლაფერიძემ თანამდებობა დღეს დატოვა და პირველი არხის სამეურვეო საბჭოს წევრებს შესაბამისი განცხადებით მიმართა.</description><pubDate>Tue, 18 Aug 2020 15:19:13 GMT</pubDate></item><item><title>ანგელა მერკელმა და ვლადიმერ პუტინმა ბელარუსში არსებული სიტუაცია განიხილეს</title><link>https://www.interpressnews.ge/ka/article/614168-angela-merkelma-da-vladimer-putinma-belarusshi-arsebuli-situacia-ganixiles/</link><description>გერმანიის კანცლერმა ანგელა მერკელმა და რუსეთის პრეზიდენტმა ვლადიმერ პუტინმა სატელეფონო საუბარი გამართეს, რა დროსაც მათ ბელარუსში არსებული სიტუაცია განიხილეს.
გერმანიის კანცლერის პრესსპიკერის შტეფან ზიბერტის ინფორმაციით, სატელეფონო საუბრის დროს ანგელა მერკელმა ხაზი გაუსვა იმას, რომ ბელარუსის ხელისუფლებამ ძალადობა თავიდან უნდა აიცილოს და დიალოგი დაიწყოს.
„კანცლერმა ხაზი გაუსვა იმას, რომ კრიზისის დასაძლევად ბელარუსის ხელისუფლებამ მშვიდობიანი დემონსტრანტების წინააღმდეგ ძალადობა თავიდან უნდა აიცილოს და ოპოზიციასა და საზოგადოებასთან ეროვნული დიალოგი უნდა დაიწყოს,“- აღნიშნულია ანგელა მერკელის პრესსპიკერის მიერ გავრცელებულ განცხადებაში.</description><pubDate>Tue, 18 Aug 2020 15:19:13 GMT</pubDate></item><item><title>შაქარაშვილის საქმეზე დაკავებული არასრულწლოვნების სასამართლო პროცესი მიმდინარეობს</title><link>https://www.interpressnews.ge/ka/article/614176-shakarashvilis-sakmeze-dakavebuli-arasrulclovnebis-sasamartlo-procesi-mimdinareobs/</link><description>მცხეთის რაიონულ სასამართლოში გიორგი შაქარაშვილის საქმეზე დაკავებული არასრულწლოვნების სასამართლო პროცესი მიმდინარეობს. სასამართლომ ექვსი არასრულწლოვნის საქმის არსებით განხილვა დაიწყო. როგორც სხდომის დაწყებამდე საქმის პროკურორმა ნანა გუგუტიშვილმა ჟურნალისტებს განუცხადა, ბრალდების მხარე სასამართლოს დამატებით ახალი მტკიცებულების წარდგენის შუამდგომლობით მიმართავს. მისივე განმარტებით, დღეს წარსადგენი მტკიცებულებები მოიცავს ვიდეო მასალას,სადაც ბრალდებულების გადაადგილება და დანაშაულებრივი ქმედების ორგანიზებაა ასახული. პროკურორი მიიჩნევს, რომ ამ შუამდგომლობას სასამართლო დაუშვებს, რადგანაც ის დასაბუთებულია.
მისივე განმარტებით, დღევანდელ პროცესზე ბრალდების მხარე სასამართლოს წინაშე ექვსივე არასრულწლოვნის მიმართ შესავალ სიტყვას წარადგენს.
“ჩვენ სასამართლოს მივუთითებთ იმ ძირითად მტკიცებულებებზე,რასაც ბრალდების მხარე სასამართლოში გამოიკვლევს და რაზე დაყრდნობითაც ბრალდების მხარეს გონივრული მოლოდინი აქვს, რომ მტკიცებულებების გამოკვლევის შემდეგ სასამართლო ექვსივე არასრულწლოვნის მიმართ გამამტყუნებელ განაჩენს გამოტანს. აღნიშნულ სისხლის სამართლის საქმეზე ბრალდების მხარეს წარდგენილი აქვს შაქარაშვილის ცხედარზე ჩატარებული დამატებითი სასამართლო-სამედიცინო ექსპერტიზის დასკვნა, დამატებითი ვიდეომასალა, სხვადასხვა მასალები, რაც გამოძიების პროცესში დაცვის მხარისთვის ცნობილი იყო, რომ აღნიშნული მტკიცებულებების მოპოვება მიმდინარეობდა. თუმცა, ვინაიდან არასრულწლოვნების საქმეზე ჩვენ გვაქვს მოკლე დრო და ვადაში ვართ შეზღუდულები დამატებით მოხდა მტკიცებულებების წარდგენა სასამართლო პროცესზე. ჩვენ ვიშუამდგიმლებთ, რომ ეს მტკიცებულებები დასაშვები იყოს. ამ ვიდეომასალაზე დაფიქსირებულია მცხეთიდან თბილისში ბრალდებულების გადაადგილება, დანაშაულებრივი ქმედების ორგანიზება, შემდეგ მათი გადაადგილება უკან - თბილისიდან მცხეთის მიმართულებით და დანაშაულებრივი ქმედების განხორციელება“,- განაცხადა ნანა გუგუტიშვილმა.
ცნობისთვის, ფეხბურთელ გიორგი შაქარაშვილის დაკარგვის შესახებ ოჯახმა შინაგან საქმეთა სამინისტროს 19 ივნისს მიმართა. 4-დღიანი საძიებო სამუშაოების შედეგად, მყვინთავებმა ფეხბურთელ გიორგი შაქარაშვილის ცხედარი წყალში იპოვეს. აღნიშნულ საქმეზე დაკავებულია 17 პირი, მათგან 6 არასრუწლოვანია. პროკურატურამ შაქარაშვილის საქმეზე „ტოიოტა ქამრის“ მგზავრების - 5 პირის მიმართ სისხლის სამართლებრივი დევნა 109-ე მუხლის მეორე ნაწილის „ე“ ქვეპუნქტით ჩადენილი დანაშაულისთვის დაიწყო, რაც განზრახ ჯგუფურად ჩადენილ მკვლელობას გულისხმობს. აღნიშნულ საქმეზე ბრალი ვახტანგ ჩიქოვანს, არჩილ გაგნიძეს, ნიკოლოზ რევაზიშვილს, არასრულწლოვნებს ა.ქ.-ს და ზ.ხ.-ს დაუმძიმდათ.</description><pubDate>Tue, 18 Aug 2020 15:19:13 GMT</pubDate></item><item><title>მამუკა ბარათაშვილი - რეფორმის შედეგად საქართველოს დღგ-ის სისტემა გახდება ევროკავშირში მოქმედი სისტემის მსგავსი, რაც სავაჭრო ურთიერთობებს გაცილებით მარტივს და პროგნოზირებადს გახდის</title><link>https://www.interpressnews.ge/ka/article/614109-mamuka-baratashvili-repormis-shedegad-sakartvelos-dgg-is-sistema-gaxdeba-evrokavshirshi-mokmedi-sistemis-msgavsi-rac-savachro-urtiertobebs-gacilebit-martivs-da-prognozirebads-gaxdis/</link><description>დამატებული ღირებულების გადასახადის რეფორმით გათვალისწინებული საკანონმდებლო ცვლილებები, რომლებიც ევროკავშირთან ასოცირების შესახებ შეთანხმებით ნაკისრი ვალდებულებების ფარგლებში მომზადდა, საქართველოში 2021 წლიდან ამოქმედდება. კონკრეტულად რა ცვლილებებს გულისხმობს დამატებული ღირებულების გადასახადის რეფორმა, რამ განაპირობა მისი საჭიროება და როგორია მოლოდინი რეფორმის შედეგებთან დაკავშირებით, ამ საკითხებზე „ინტერპრესნიუსს“ შემოსავლების სამსახურის უფროსის მოადგილე, მამუკა ბარათაშვილი ესაუბრა.
- რამ განაპირობა დამატებული ღირებულების გადასახადის რეფორმის საჭიროება?
- 2014 წლის ივნისში ხელი მოეწერა ევროკავშირსა და საქართველოს შორის ასოცირების შესახებ შეთანხმებას, რომლის შესაბამისად აღებული ვალდებულებებიდან გამომდინარე საქართველომ დაიწყო თავისი კანონმდებლობის ევროკავშირის კანონმდებლობასთან ჰარმონიზაციის პროცესი.
აღნიშნული შეთანხმებით გათვალისწინებულ სხვა ვალდებულებებთან ერთად, საქართველომ აიღო ვალდებულება დაუახლოვოს საკუთარი საგადასახადო კანონმდებლობა ევროპულ დირექტივას დამატებული ღირებულების გადასახადის საერთო სისტემის შესახებ. სწორედ ასოცირების შესახებ შეთანხმებით ნაკისრმა ხსენებულმა ვალდებულებებმა დააყენა დღის წესრიგში დღგ-ის რეფორმის განხორციელების აუცილებლობა.
რეფორმით გათვალისწინებული საკანონმდებლო ცვლილებები, რომელიც ამოქმედდება 2021 წლიდან, მასშტაბურია. იგი ეხება საგადასახადო კოდექსით გათვალისწინებულ დღგ-ის მარეგულირებელ ყველა დებულებას, რის გამოც ფაქტობრივად ყველა ეს საკანონმდებლო ნორმა ჩამოყალიბებულია ახალი რედაქციით.
მინდა, ხაზი გავუსვა იმ პროცესს, როგორ დაიწყო კანონპროექტზე მუშაობა. საგადასახადო კოდექსში ცვლილებების პროექტი საჯარო განხილვისთვის გამოქვეყნდა ფინანსთა სამინისტროს ვებგვერდსა და „საკანონმდებლო მაცნეზე“. სწორედ ამავე პერიოდიდან რეფორმასთან დაკავშირებით დაიწყო საჯარო დისკუსია კერძო სექტორთან. კანონპროექტმა დიდი ინტერესი გამოიწვია პროფესიულ წრეებში. ფინანსთა სამინისტროს, ასევე, შემოსავლების სამსახურის ხელმძღვანელ პირებთან ერთად, გავმართეთ 30-ზე მეტი სამუშაო შეხვედრა სხვადასხვა ბიზნეს ასოციაციის წარმომადგენლებთან და საგადასახადო კანონმდებლობის ექსპერტებთან, ასევე გავეცანით დარგის სპეციალისტების მიერ საჯარო სივრცეში გამოთქმულ არაერთ მოსაზრებას, რისი გათვალისწინებითაც კანონპროექტმა მიიღო საბოლოო სახე.
- რა ძირითად ცვლილებებს გულისხმობს რეფორმა? 
- როგორც აღინიშნა, რეფორმა ხორციელდება საუკეთესო ევროპული პრაქტიკის დანერგვის მიზნით. ამასთანავე, ჩვენ შევძელით შეგვენარჩუნებინა ყველა არსებული ნორმა და მექანიზმი, რომელიც ამარტივებს დღგ-ის ადმინისტრირების პროცესს;
რეფორმით გათვალისწინებული საკანონმდებლო ცვლილებები მრავალ მნიშვნელოვან სიახლეს შეიცავს. ამჯერად, მხოლოდ რამდენიმეს შევეხებით.
უმნიშვნელოვანესი სიახლე, რომელიც მომავალი წლიდან ამოქმედდება, დღგ-ის მიზნებისთვის მომსახურების გაწევის ადგილის განსაზღვრის ევროპული პრაქტიკის დანერგვა გახლავთ.
მომსახურების გაწევის ადგილის განსაზღვრისთვის ზოგადად ამოქმედდება ორი ძირითადი პრინციპი. კერძოდ, ბიზნესის მიერ ბიზნესისათვის (B2B) - მომსახურების გაწევის შემთხვევაში მომსახურების გაწევის ადგილად განიხილება მომსახურების შემძენის დაფუძნების ადგილი, ხოლო ბიზნესის მიერ მომხმარებლისათვის (არადასაბეგრი პირისათვის) (B2C) - მომსახურების გაწევის ადგილად განიხილება ადგილი, სადაც მიმწოდებელი არის დაფუძნებული.
ცალკეული მომსახურებებისთვის დადგინდა დაბეგვრის ადგილის განსაზღვრის სპეციალური წესები. შედეგად, მნიშვნელოვნად ფართოვდება იმ მომსახურებების ჩამონათვალი, რომლის გაწევის ადგილად დღგ-ის მიზნებისთვის არ ჩაითვლება საქართველო, რაც იმას ნიშნავს, რომ ასეთი მომსახურება საქართველოში დღგ-ით არ დაიბეგრება.
ხორციელდება არაერთი სხვა სიახლე, რომელიც მნიშვნელოვნად გაამარტივებს დღგ-ის ადმინისტრირების პროცესს, მათ შორის, განიმარტა ტერმინები, რომლის სწორ ინტერპრეტაციას არსებითი მნიშვნელობა აქვს დღგ-ის მიზნისთვის;
საქონლის დროებითი შემოტანა აღარ განიხილება დასაბეგრ ოპერაციად; საქონლის უსასყიდლოდ მიწოდება, მხოლოდ იმ შემთხვევაში დაიბეგრება, თუ პირს ამ ხარჯზე დღგ აქვს ჩათვლილი; საქონლის გადაცემა/გამოყენება, ნიმუშის ან მცირე ღირებულების საჩუქრის სახით არ დაიბეგრება. სამედიცინო და საგანმანათლებლო საქმიანობასთან ერთად დაბეგვრისგან თავისუფლდება მასთან უშუალოდ დაკავშირებული და დამხმარე მომსახურების/საქონლის მიწოდება.
გათავისუფლებულ ძირითად მიწოდებასთან ერთად, მასთან უშუალოდ დაკავშირებული მომსახურებაც არ დაიბეგრება;
დაბეგვრისგან თავისუფლდება მომსახურების გაწევა/საქონლის მიწოდება ორგანიზაციის მიერ, სამედიცინო, საგანმანათლებლო და ცალკეული სოციალური ხასიათის საქმიანობისათვის სახსრების მოზიდვის მიზნით.
ასევე, თავისუფლდება დღგ-ით დაბეგვრისგან იმ საქონლის მიწოდება, რომელიც გამოყენებულია მხოლოდ სამედიცინო, განათლების, კულტურის, სპორტის და სოციალურ სფეროში არსებულ გათავისუფლებულ ოპერაციებში, თუ აღნიშნულ საქონელზე არ წარმოშობილა დღგ-ის ჩათვლის უფლება;
განიმარტა ვაუჩერის მეშვეობით განხორციელებული ოპერაციების დაბეგვრის პრინციპები;
იქმნება შესაძლებლობა მეორადი საქონლის, ხელოვნების ნიმუშის, საკოლექციო ან ანტიკვარული ნივთის მიწოდება დაიბეგროს მოგების მარჟის მიხედვით;
ფართოვდება და ზუსტდება საქონლის ტრანსპორტირებასთან დაკავშირებული დღგ-სგან ჩათვლის უფლებით გათავისუფლებული ოპერაციები;
დღგ-სგან თავისუფლდება მომსახურების გაწევა სხვა პირის სახელით მოქმედი შუამავლის მიერ, საერთაშორისო გადაზიდვების ოპერაციებში ან საქართველოს ფარგლებს გარეთ განხორციელებულ ოპერაციებში მონაწილეობის შემთხვევაში და სხვა.
- რა ფისკალურ შედეგს მოიტანს აღნიშნული რეფორმა, მოსალოდნელია თუ არა ბიუჯეტში დღგ-ს შემოსავლის შემცირება წინა წელთან შედარებით?
- საკანონმდებლო ცვლილებების მომზადების პროცესში განხორციელდა დღგ-ს რეფორმირების ეფექტების შეფასება, რომლითაც განისაზღვრა, რომ მიუხედავად ცვლილებების მასშტაბურობისა, დღგ-ის რეფორმა რაიმე სახის ნეგატიურ ზეგავლენას საქართველოს სახელმწიფო ბიუჯეტზე არ მოახდენს.
- კონკრეტულად რა სარგებელს მიიღებენ ბიზნეს სუბიექტები რეფორმის შედეგად, რა მოლოდინები აქვს უწყებას რეფორმიდან გამომდინარე?
- დღგ-ის რეფორმის მიზანია, საქართველოს მოქმედი დღგ-ის სისტემა დაუახლოვდეს ევროკავშირის შესაბამის რეგულაციებს, რათა ხელი შეეწყოს ბიზნეს თანამშრომლობას ამ ტერიტორიებზე მოღვაწე მეწარმეებს შორის. რეფორმის შედეგად საქართველოს დღგ-ის სისტემა გახდება ევროკავშირში მოქმედი დღგ-ის სისტემის მსგავსი, შედეგად, სავაჭრო ურთიერთობები ამ ორ სივრცეს შორის უნდა გახდეს გაცილებით მარტივი და პროგნოზირებადი.
მნიშვნელოვანია, რომ ცვლილებები ითვალისწინებს მომსახურების გაწევის ადგილის ევროპული პრაქტიკის დანერგვას და იზრდება საერთაშორისო გადაზიდვებთან დაკავშირებული შეღავათების სპექტრი, რაც ხელს შეუწყობს საქართველოს საერთაშორისო სერვისების ცენტრად ჩამოყალიბების პროცესს.
რეფორმის შედეგად, შესაძლებელი ხდება შიდა პროცედურების შემუშავება, ევროსასამართლოს გადაწვეტილებების და ინტერპრეტაციების პრაქტიკაში გამოყენების მიზნით. შედეგად, ველოდებით, რომ შემცირდება სადავო შემთხვევები და გამარტივდება საგადასახადო ვალდებულებების შესრულების პროცედურები.
- ჯერ კიდევ 2019 წლის დასაწყისიდან ამოქმედდა დამატებული ღირებულების გადასახადის ზედმეტობის ავტომატური დაბრუნების მექანიზმი, როგორია მისი შედეგები?
- ეს გახლავთ კიდევ ერთი წარმატებული რეფორმა, რომელიც ფინანსთა სამინისტროს სისტემაში განხორციელდა.
2019 წლიდან, ფინანსთა სამინისტროს შემოსავლების სამსახური დღგ-ის დეკლარაციების შეფასებას ახორციელებს ავტომატიზებული სისტემის მეშვეობით, ხოლო თანხების დაბრუნება ხორციელდება ასევე გამარტივებულად/ავტომატურად, გადასახადის გადამხდელის მიერ შემოსავლების სამსახურის პორტალზე (გადამხდელის პირად გვერდზე) წარდგენილი განცხადების საფუძველზე.
მიგვაჩნია, რომ ქართული და ევროპული დღგ-ის კანონმდებლობის შესაბამისობა, დღგ-ის ზედმეტობის ავტომატური დაბრუნების წესის პრაქტიკაში დანერგვასთან ერთად, მნიშვნელოვნად უმარტივებს მეწარმეებს ურთიერთობებს საგადასახადო ორგანოსთან და აუმჯობესებს საინვესტიციო გარემოს.
დასასრულს მინდა აღვნიშნო, რომ დღგ-ის ახალი რეფორმის გაცნობის მიზნით, საინფორმაციო შეხვედრები უკვე გაიმართა საქართველოს ბიზნეს ასოციაციის წევრი კომპანიების წარმომადგენლებთან, ასევე ბათუმში, ფოთსა და ქუთაისში რეგისტრირებულ მეწარმეებთან.
აღნიშნული სახის სამუშაო შეხვედრები, გადასახადის გადამხდელებთან საქართველოს სხვადასხვა რეგიონში სისტემატურად გაიმართება.
ვრცელი ინფორმაცია აღნიშნული ცვლილებების შესახებ, განთავსებულია შემდეგ ბმულზე: https://www.rs.ge/6608
 
მარიამ ტიტვინიძე
“ინტერპრესნიუსი“
 </description><pubDate>Tue, 18 Aug 2020 15:19:13 GMT</pubDate></item><item><title>გიორგი გახარია - დღეს საქართველოს ეროვნული გმირის, გიორგი ანწუხელიძის დაბადების დღეა, აუცილებლად უნდა გავიხსენოთ და ქედი მოვიხაროთ</title><link>https://www.interpressnews.ge/ka/article/614180-giorgi-gaxaria-dges-sakartvelos-erovnuli-gmiris-giorgi-ancuxelizis-dabadebis-dgea-aucileblad-unda-gavixsenot-da-kedi-movixarot/</link><description>ქვეყნისთვის, სამწუხაროდ, აგვისტო, ბოლო წლების განმავლობაში, მძიმე თვეა. დღეს საქართველოს ეროვნული გმირის, გიორგი ანწუხელიძის დაბადების დღეა - აუცილებლად უნდა გავიხსენოთ და ქედი მოვიხაროთ, - ამის შესახებ საქართველოს პრემიერ-მინისტრმა გიორგი გახარიამ წალკაში განაცხადა, სადაც ბოლნისის, დმანისის, თეთრიწყაროს და წალკის მაჟორიტარი დეპუტატობის კანდიდატი გოგი მეშველიანი წარადგინა.
მთავრობის მეთაურმა ეროვნული გმირის ხსოვნას წუთიერი დუმილით პატივი მიაგო.
„ეს მიწა უაღრესად მშრომელი ხალხის მიწაა და რაც მთავარია, ის მრავალეროვნება რაც წალკას ახასიათებს ჩვენი სიძლიერის ყველაზე დიდი მაგალითია. ჩვენს მრავალფეროვნებაში ყოველთვის იყო საქართველოს სიძლიერე და ყოველთვის ასე იქნება. ეს ის ხალხია, რომელმაც შრომაც მაგარი იცის და ბრძოლაც. დღეს ჩვენ ყველამ ერთად აუცილებლად უნდა გავიხსენოთ და ქედი მოვიხაროთ საქართველოს ეროვნული გმირის გიორგი ანწუხელიძის წინაშე. დღეს მისი დაბადების დღეა. ეს ის ადამიანია, რომელმაც საქართველოს თითოეულ მოქალაქეს აჩვენა გმირობის, თავდადების და თავგანწირვის უმაღლესი ხარისხი“, - განაცხადა პრემიერმა.
მისივე თქმით, მომავალში თავგანწირვა არცერთ ქართველს აღარ უნდა დასჭირდეს.
„ჩვენი მოვალეობაა და ჩვენ ვალდებულები ვართ, რომ ისე გავაგრძელოთ ცხოვრება და შრომა, რომ თავგანწირვა არცერთ ქართველს მომავალში არ დასჭირდეს და ჩვენ ისე აღვადგინოთ და გავამთლიანოთ ჩვენი ქვეყნის ტერიტორიული მთლიანობა, რომ მხოლოდ შრომა მოგვიწიოს. ეს არის ჩვენი ყველაზე დიდი მიზანი“, - განაცხადა გიორგი გახარიამ.
 </description><pubDate>Tue, 18 Aug 2020 15:19:13 GMT</pubDate></item><item><title>ჯანმო-ს ხელმძღვანელი - არავინ იქნება უსაფრთხოდ, სანამ ყველა უსაფრთხოდ არ იქნება</title><link>https://www.interpressnews.ge/ka/article/614178-janmo-s-xelmzgvaneli-aravin-ikneba-usaprtxod-sanam-qvela-usaprtxod-ar-ikneba/</link><description>კორონავირუსის პოტენციური ვაქცინის მიწოდების მცდელობის დროს ქვეყნები საკუთარ ინტერესებს სხვების ინტერესებზე წინ აყენებენ, რაც პანდემიასთან დაკავშირებულ სიტუაციას აუარესებს, - ამის შესახებ ჯანდაცვის მსოფლიო ორგანიზაციის ხელმძღვანელმა ტედროს ადჰანომ გებრეიესუსმა განაცხადა.
„მოქმედება სტრატეგიულად და გლობალურად, ფაქტობრივად, თითოეული ქვეყნის ეროვნული ინტერესებია - არავინ იქნება უსაფრთხოდ, სანამ ყველა უსაფრთხოდ არ იქნება, – განაცხადა ჯანმო-ს ხელმძღვანელმა ონლაინ რეჟიმში გამართულ კონფერენციაზე დაა ქვეყნებს კორონავირუსის საწინააღმდეგო „ვაქცინის ნაციონალიზმის“ დასრულებისკენ მოუწოდა.
ტედროს ადჰანომ გებრეიესუსმა განაცხადა, რომ ჯანმო-ს ყველა წევრს წერილი გაუგზავნა, სადაც მათ მოუწოდა, მრავალმხრივი ვაქცინის - COVAX-ის- შექმნის მიზნით დაწყებულ სამუშაოს შეუერთდნენ.</description><pubDate>Tue, 18 Aug 2020 15:19:13 GMT</pubDate></item><item><title>ვლადიმერ პუტინი - მიუღებელია უცხო ძალების მცდელობა, ჩაერიონ ბელარუსის შიდა საქმეებში</title><link>https://www.interpressnews.ge/ka/article/614185-vladimer-putini-miugebelia-ucxo-zalebis-mcdeloba-chaerion-belarusis-shida-sakmeebshi/</link><description>უცხო ძალების მცდელობა, ჩაერიონ ბელარუსის შიდა საქმეებში, მიუღებელია, - კრემლის პრესსამსახურის ინფორმაციით, ამის შესახებ რუსეთის პრეზიდენტმა ვლადიმერ პუტინმა გერმანიის კანცლერ ანგელა მერკელთან სატელეფონო საუბრის დროს განაცხადა.
„მხარეებმა ბელარუსში საპრეზიდენტო არჩევნების შემდეგ შექმნილი სიტუაცია დაწვრილებით განიხილეს. რუსულმა მხარემ აღნიშნა, რომ უცხო ძალების მცდელობა, ჩაერიონ ბელარუსის შიდა საქმეებში, მიუღებელია,“- ნათქვამია კრემლის მიერ გავრცელებულ განცხადებაში.
მათივე ინფორმაციით, სატელეფონო საუბრის დროს მხარეებმა იმედი გამოთქვეს, რომ სიტუაცია რაც შეიძლება მალე გაუმჯობესდება.
შეგახსენებთ, რუსეთის პრეზიდენტმა ვლადიმერ პუტინმა და გერმანიის კანცლერმა ანგელა მერკელმა დღეს გამართული სატელეფონო საუბარი დროს ბელარუსში არსებული სიტუაცია განიხილეს.</description><pubDate>Tue, 18 Aug 2020 15:19:13 GMT</pubDate></item><item><title>გიორგი შაქარაშვილის განზრახ მკვლელობაში ბრალდებული არასრულწლოვნის მამის განცხადებით, ის და მისი მეუღლე პროკურატურასთან შიმშილობას დაიწყებენ</title><link>https://www.interpressnews.ge/ka/article/614188-giorgi-shakarashvilis-ganzrax-mkvlelobashi-braldebuli-arasrulclovnis-mamis-gancxadebit-is-da-misi-meugle-prokuraturastan-shimshilobas-daicqeben/</link><description>გიორგი შაქარაშვილის განზრახ მკვლელობაში ბრალდებული ერთ-ერთი არასრულწლოვნის ზ.ხ-ს მამის, თამაზ ხომასურიძის განცხადებით, მისმა შვილმა სასამართლოს დღევანდელ პროცესზე განაცხადა, რომ პროტესტის ნიშნად შიმშილობას უკვე იწყებს. თამაზ ხომასურიძის განმარტებით, მისი შვილი ითხოვდა, რომ ის სიცრუის დეტექტორის მეშვეობით გამოეკითხათ, რათა ამგვარად თავისი სიმართლე დაემტკიცებინა. ამასთან, მამის განმარტებით, დღეს გენერალური პროკურატურასთან შიმშილობის დაწყებას მეუღლესთან ერთად თავადაც აპირებს.
გარდა ამისა, როგორც თამაზ ხომასურიძემ განმარტა, სასამართლო პროცესი თვითონ პროტესტის ნიშნად დატოვა, რადგან მოსამართლემ ერთ-ერთი პროკურორის აცილების შესახებ შუამდგომლობა არ დააკმაყოფილა.
„ახლა მივდივარ გენერალური პროკურატურის წინ, სადაც შიმშილობას ვიწყებ, ჩემი მეუღლეც შემომიერთდება. ასევე შიმშილობას იწყებს ყველა იმ ადამიანის მშობელი, ვინც „ტოიოტა ქამრის“ მარკის ავტომობილში იჯდა. ვისაც შეგიძლიათ დაგვეხმარეთ. ადვოკატიც უფასოდ მემსახურება, რადგან სახლი გავყიდე. ჩემი შვილის სიმართლეში დარწმუნდა“, - განაცხადა ხომასურიძემ.
ცნობისთვის, ფეხბურთელ გიორგი შაქარაშვილის დაკარგვის შესახებ ოჯახმა შინაგან საქმეთა სამინისტროს 19 ივნისს მიმართა. 4-დღიანი საძიებო სამუშაოების შედეგად, მყვინთავებმა ფეხბურთელ გიორგი შაქარაშვილის ცხედარი წყალში იპოვეს.
აღნიშნულ საქმეზე დაკავებულია 17 პირი, მათგან 6 არასრულწლოვანია.
პროკურატურამ შაქარაშვილის საქმეზე „ტოიოტა ქამრის“ მგზავრების - 5 პირის მიმართ სისხლის სამართლებრივი დევნა 109-ე მუხლის მეორე ნაწილის „ე“ ქვეპუნქტით ჩადენილი დანაშაულისთვის დაიწყო, რაც განზრახ ჯგუფურად ჩადენილ მკვლელობას გულისხმობს. აღნიშნულ საქმეზე ბრალი ვახტანგ ჩიქოვანს, არჩილ გაგნიძეს, ნიკოლოზ რევაზიშვილს, არასრულწლოვნებს ა.ქ.-ს და ზ.ხ.-ს დაუმძიმდათ.</description><pubDate>Tue, 18 Aug 2020 15:19:13 GMT</pubDate></item><item><title>ვასილ მაღლაფერიძე - პარლამენტი, სამინისტრო, ყველანაირი შეთქმულების თეორია, თუ გინდათ, ბელარუსიც მიაყოლეთ - გამორიცხეთ</title><link>https://www.interpressnews.ge/ka/article/614202-vasil-maglaperize-parlamenti-saministro-qvelanairi-shetkmulebis-teoria-tu-gindat-belarusic-miaqolet-gamoricxet/</link><description>პარლამენტი, სამინისტრო, ყველანაირი შეთქმულების თეორია, თუ გინდათ, ბელარუსიც მიაყოლეთ - გამორიცხეთ, - ამის შესახებ საზოგადოებრივი მაუწყებლის ყოფილმა გენერალურმა დირექტორმა ვასილ მაღლაფერიძემ ჟურნალისტებთან განაცხადა.
როგორც მან აღნიშნა, ის მუშაობას ტელესკოლაში იანვრამდე გააგრძელებს.
„ერთადერთი, მუშაობას გავაგრძელებ, რაც ჩემთვის ძალიან მნიშვნელოვანი და საპატიოა, ტელესკოლაში, რომელიც შევქმენით. ჩემი პროფესიის ნაწილი იყო მასწავლებლობა. მაქვს ორი პროექტი, ერთი სხვასთან ერთად, მეორე მარტო. ეს არის საგანმანათლებლო პროექტები და ამასაც გავაკეთებ იანვრამდე. იანვრის მერე შევხედოთ, როგორ იქნება საქმე,“-აცხადებს მაღლაფერიძე.
ცნობისათვის, პირველი არხის გენერალურმა დირექტორმა ვასილ მაღლაფერიძემ თანამდებობა დატოვა.
 </description><pubDate>Tue, 18 Aug 2020 15:19:13 GMT</pubDate></item><item><title>1 აშშ დოლარის ოფიციალური ღირებულება 3.0726 ლარი გახდა</title><link>https://www.interpressnews.ge/ka/article/614213-1-ashsh-dolaris-opicialuri-girebuleba-30726-lari-gaxda/</link><description>1 აშშ დოლარის ოფიციალური ღირებულება 3.0726 ლარი გახდა. ეროვნული ბანკის მიერ გამოქვეყნებული მონაცემების თანახმად, დღევანდელი ვაჭრობის შედეგად აშშ დოლარის ღირებულებამ 3.0726 ლარი შეადგინა. კურსი, რომელიც დღეს მოქმედებდა, 3.0686 ლარი იყო. შესაბამისად, დოლარის ცვლილებამ ეროვნულ ვალუტასთან მიმართებაში 0.004 შეადგინა.
 
რაც შეეხება ევროს, მისი კურსი 3.6564 ლარია. მაშინ, როცა დღეს მოქმედი კურსი 3.6381 ლარს შეადგენდა. შესაბამისად, ევროს ცვლილებამ 0.0183 ლარი შეადგინა.
 
დღევანდელი ვაჭრობის შედეგად მიღებული კურსები ძალაში ხვალ შევა.
 </description><pubDate>Tue, 18 Aug 2020 15:19:13 GMT</pubDate></item><item><title>უკრაინის ელჩი - სამწუხაროა, რომ საქართველოს ელჩი უკრაინაში ჯერ კიდევ თბილისში რჩება, ეს არ ეხმარება ვითარებას</title><link>https://www.interpressnews.ge/ka/article/614217-ukrainis-elchi-samcuxaroa-rom-sakartvelos-elchi-ukrainashi-jer-kidev-tbilisshi-rcheba-es-ar-exmareba-vitarebas/</link><description>სამწუხაროა, რომ საქართველოს ელჩი უკრაინაში ჯერ კიდევ თბილისში რჩება. ეს არ ეხმარება ვითარებას, - ამის შესახებ საქართველოში უკრაინის ელჩმა იგორ დოლგოვმა „ინტერპრესნიუსთან“ საუბარში, საქართველოსა და უკარიანის ურთიერთობის შეფასებისას განაცხადა. მისი თქმით, ერთ ადამიანს, თუნდაც ის საქართველოს ყოფილი პრეზიდენტი იყოს, არ შეუძლია საქართველოსა და უკრაინის მოქალაქეების კეთილი ნება დააზიანოს.
„არ მჯერა, რომ ერთ ადამიანს, თუნდაც ეს ადამიანი საქართველოს ყოფილი პრეზიდენტი და უკრაინის მოქალაქე იყოს, შეეძლოს ორი ქვეყნის, საქართველოსა და უკრაინის მოქალაქეების კეთილი ნება დააზიანოს ან კითხვის ნიშნის ქვეშ დააყენოს. ჩვენ ცხადად ვამჟღავნებთ ერთმანეთის მიმართ არსებულ განწყობებს - ჩვენ ვართ პარტნიორები, მეგობრები, ვართ სტრატეგიული პარტნიორები, არა მხოლოდ პრეზიდენტები და ორი ქვეყნის ხელისუფლება, არამედ ხალხი. ხალხის კეთილი ნება გვიბიძგებს, ოფიციალურ პირებსა და ხელისუფლებებს, რომ უფრო მჭიდროდ ვიმუშაოთ და, რა თქმა უნდა, სააკიშვილის ირგვლივ არსებული სიტუაცია გარკვეული გავლენის მქონეა და, რა თქმა უნდა, სამწუხაროა, რომ საქართელოს ელჩი უკრაინაში, ჯერ კიდევ თბილისში რჩება, ეს არ ეხმარება ვითარებას,“ - განაცხადა იგორ დოლგოვმა.
მან საქართველოს ხელისუფლების გადაწყვეტილება, გამოეხმო საქართველოს ელჩი უკრაინაში, სერიოზულ ნაბიჯად შეაფასა და იმედი გამოთქვა, რომ ელჩი კიევში უახლოეს მომავალში დაბრუნდება.
“საქართველოს ხელისუფლების მოქმედება, რომელმაც უკან გაიხმო თავისი ქვეყნის ელჩი, სერიოზული ნაბიჯია და ეს ჩემთვის გამოწვევაა, რადგან უნდა შევაფასო ვითარება და ვიყო კავშირზე საქართველოს საგარეო საქმეთა სამინისტროსა და ხელისუფლებასთან. მაგრამ მჯერა, რომ ერთ დღეს ის უკან დაბრუნდება და პირობები, მათ შორის ეპიდემიოლოგიური, თუმცა ასევე პოლიტიკური ვითარება, უფრო ხელსაყრელი და კეთილსაიმედო იქნება, რათა მოხდეს, ასე რომ ვთქვათ, ნორმალურ ვითარებასთან დაბრუნება, რადგან შემზღუდავი ზომებიდან გამომდინარე ჩვენ არ გვაქვს პირდაპირი ფრენები, რაც იმას ნიშნავს, რომ პირდაპირი კონტაქტის შესაძლებლობა შეზღუდულია ან საერთოდ არ არსებობს. ამიტომ უკეთესი მომავლის იმედი უნდა დავიტოვოთ და ჩვენ გვაქვს ყველანაირი საფუძველი ველოდოთ, რომ ჩვენი ურთიერთობა იქნება კიდევ უფრო ძლიერი და სასარგებლო ჩვენი ხალხისთვის. გვესმის, რომ სააკაშვილის ინტერვენციის ძირითადი მიზეზი მოტივირებულია მომავალი არჩევნებით საქართველოში. მე მჯერა, რომ ქართველები, როგორც ბრძენი ხალხი, გააკეთებს თავის არჩევანს არჩევნებზე,“ - განაცხადა იგორ დოლგოვმა.
 
 </description><pubDate>Tue, 18 Aug 2020 15:19:13 GMT</pubDate></item><item><title>იგორ დოლგოვი - საქართველოში ეპიდსიტუაციის კუთხით არსებული კარგი შედეგი ჩვენთვის არის გაკვეთილი, რომლის სწავლაც შეგვიძლია</title><link>https://www.interpressnews.ge/ka/article/614224-igor-dolgovi-sakartveloshi-epidsituaciis-kutxit-arsebuli-kargi-shedegi-chventvis-aris-gakvetili-romlis-scavlac-shegvizlia/</link><description>დაფიქსირებული კარგი შედეგის ერთ-ერთი მიზეზი, ჩემთვის პირადად, არის მხიარული ქართული ხასიათი, თქვენი გენოტიპი, რომელიც უკუაგდებს ყველა სახის ინფექციას, - ამის შესახებ უკრაინის ელჩმა იგორ დოლგოვმა კორონავირუსის პანდემიის მართვასთან დაკავშირებით საქართველოს მიერ დაფიქსირებულ შედეგებზე საუბრისას განაცხადა და აღნიშნა, რომ უკრაინაში პანდემიასთან დაკავშირებული ვითარება იმდენად კარგი არ არის, როგორც საქართველოში. მისივე თქმით, პანდემიის მართვის მიმართულებით საქართველოში დაფიქსირებული შედეგები კარგი გაკვეთილი იყო უკრაინისთვის, მათ შორის მისი ჯანდაცვის სისტემისთვის.
„მსურს ქართველ ხალხსა და საქართველოს ხელისუფლებას ეპიდემიასთან ბრძოლის პერიოდში მიღწეული წარმატება მივულოცო. საქართველომ ძალიან კარგი შედეგი აჩვენა. ეს ჩვენთვის არის ასევე კარგი გაკვეთილი, რომლის სწავლაც შეგვიძლია, მათ შორის, უკრაინის ჯანდაცვის სისტემისთვის და მჯერა, რომ საქართველოში დაფიქსირებული ამ შედეგის ერთ-ერთი მიზეზი, ჩემთვის პირადად, არის მხიარული ქართული ხასიათი, სიცოცხლის სიხარული, რომელიც თქვენს ერს ახასიათებს, თქვენი გენოტიპი, რომელიც უკუაგდებს ყველა სახის ინფექციას. გისურვებთ, რომ იყოთ ჯანმრთელები და ძლიერები.
უკრაინაში პანდემიასთან დაკავშირებული ვითარება იმდენად კარგი არ არის, როგორც საქართველოში. ჩვენ გვაქვს საკმაოდ სოლიდური რეზერვი მედიკამენტებისა და ჰოსპიტლების თვალსაზრისით, ამიტომ ამ მიმართუილებით საფრთხე არ გვემუქრება. ვითარება განსხვავებულია, რადგან საკმაოდ გრძელი საზღვარი გვაქვს ევროპის ქვეყნებთან და უკრაინის მოქალაქეები ამ საზღვარს სხვადასხვა მიზნით კვეთენ. უკრაინის ზოგიერთ ნაწილში ინდიკატორები გაცილებით მაღალია, ვიდრე სხვა რეგიონებში“, - განაცხადა იგორ დოლგოვმა.
მისივე თქმით, მიუხედავად იმისა, რომ საქართველოსთან ფრენები ტურისტული მიზნებით არ ხორციელდება, შეთანხმებულია ფრენები, რომელიც მოსახლეობის ევაკუაციას ემსახურება და ეს გაგრძელდება იქამდე, სანამ ამაზე მოთხოვნა შენარჩუნდება.
„მას შემდეგ, რაც საქართველომ დაკეტა აეროპორტები, ყოველთვიურად უკრაინის თვითმფრინავები, უკრაინის კომპანიები ახორციელებენ ფრენებს მოსახლეობის ევაკუაციის მიზნით თბილისიდან კიევში და ამის გაკეთებას ვაგრძელებთ და ჩვენ უკვე გვაქვს 2 შეთანხმებული ფრენა კიევი-თბილისი-კიევის მიმართლებით 23 და 31 აგვისტოსთვის. თუ საჭირო იქნება ეს გაგრძელდება, რადგან რამდენადაც ვიცი, მოთხოვნა საკმაოდ მაღალია. ტურისტული მიზნებისთვის ფრენები არ ხორციელდება, თუმცა, რა თქმა უნდა, ბევრ უკრაინელს სურს საქართველოში ჩამოსვლა ამ წელს, როგორც კი ვითარება ხელსაყრელი იქნება,“ - განაცხადა იგორ დოლგოვმა.</description><pubDate>Tue, 18 Aug 2020 15:19:13 GMT</pubDate></item><item><title>მედეა მეტრეველი - სახელმწიფო სიღარიბის გამო დედებს შვილებს ართმევს</title><link>https://www.interpressnews.ge/ka/article/614192-medea-metreveli-saxelmcipo-sigaribis-gamo-dedebs-shvilebs-artmevs/</link><description>„ლელოს” ქალთა საბჭოს დამფუძნებელი მედეა მეტრეველი სოციალური ქსელის საშუალებით იმ ფაქტს ეხმაურება, რის გამოც სოციალური სამსახური ნანა შარაშენიძეს 4 თვის განმავლობაში შვილის ნახვის უფლებას არ აძლევს.
მედეა მეტრეველი შარაშენიძეს, რომელიც შვილის დაბრუნების მიზნით აქციის მოწყობას გეგმავს, თანადგომას უცხადებს.
მედეა მეტრეველის თქმით, სოციალურად დაუცველ დედებს სახელმწიფო უნდა ეხმარებოდეს და მათ აძლიერებდეს, ხოლო შესაბამისი სტრუქტურები შვილის ნახვის უფლებას არ უნდა უზღუდავდნენ.
“სიღარიბის გამო დედებს შვილებს კი არ უნდა ვართმევდეთ, მათ უნდა ვეხმარებოდეთ. ნანა შარაშენიძეს მძიმე ისტორია (და ასეთი, სამწუხაროდ, ძალიან ბევრია ჩვენს გარშემო) კიდევ ერთი ნათელი მაგალითია იმისა, თუ როგორი დაუცველები არიან ქალები და ბავშვები ჩვენს ქვეყანაში. ხელისუფლებამ მოსახლეობა, ქალები, დედები სიღარიბის უკანასკნელ ზღვრამდე მიიყვანა და მათ უკვე შვილებსაც ართმევს. სოციალური დაცვის სააგენტოს მიერ დედისგან ბავშვის განცალკევების და სხვა ოჯახში გადაყვანის გადაწყვეტილებები უნდა ემყარებოდეს ობიექტურ და უტყუარ მტკიცებულებებს, რომლებიც სააგენტომ, საზოგადოების მაღალი ინტერესისა და დედის პროტესტის მიუხედავად, დღემდე ვერ წარმოადგინა. მოვითხოვთ სოციალური დაცვის სააგენტოსგან, უმოკლეს ვადებში გასცეს პასუხები ოჯახს და საზოგადოებას, თუ რა ობიექტურ გარემოებებზე დაყრდნობით მიიღო ასეთი რადიკალური გადაწყვეტილება და დროულად გაასაჯაროოს შესაბამისი ფაქტები და მტკიცებულებები”, -წერს სოციალურ ქსელში მედეა მეტრეველი.
„ლელოს“ ინფორმაციით, ნანა შარაშენიძეს 3 წლის შვილი, ნიკოლოზი, სოციალური სამსახურის დასკვნის საფუძველზე წაართვეს და დედას შვილი 4 თვეა არ უნახავს. როგორც მშობელი ირწმუნება, ბავშვს შესაბამისი პირობები ჰქონდა და მისთვის გაუგებარია, რატომ ეკრძალება შვილთან თანაცხოვრება.
 </description><pubDate>Tue, 18 Aug 2020 15:19:13 GMT</pubDate></item><item><title>ლიეტუვის სეიმმა რეზოლუცია მიიღო, რომლითაც მოითხოვს, ბელარუსის საპრეზიდენტო არჩევნების შედეგები არ აღიარონ</title><link>https://www.interpressnews.ge/ka/article/614196-lietuvis-seimma-rezolucia-miigo-romlitac-moitxovs-belarusis-saprezidento-archevnebis-shedegebi-ar-agiaron/</link><description>ლიეტუვის სეიმმა რიგგარეშე სესიაზე რეზოლუცია მიიღო, რომლითაც მოითხოვს, არ აღიარონ ბელარუსის საპრეზიდენტო არჩევნების შედეგები და სანქციები დაუწესონ ამ ქვეყნის თანამდებობის პირებს. ამის შესახებ ლიეტუვის საგარეო საქმეთა მინისტრმა ლინას ლინკევიჩუსმა განაცხადა.
„დღეს პარლამენტმა ერთხმად მიღო რეზოლუცია, რომლითაც უარს აცხადებს აღიაროს ბელარუსის საპრეზიდენტო არჩევნების შედეგები და ალექსანდრე ლუკაშენკო კანონიერ პრეზიდენტად. გამოდის მოწოდებით, ჩატარდეს თავისუფალი და დემოკრატიული არჩევნები და სანქციები დაუწესდეთ პირებს, რომლებიც პასუხისმგებელი არიან არჩევნების შედეგების ფალსიფიცირებასა და წარმოუდგენელ სისასტიკეებზე“, - წერს მინისტრი „ტვიტერის“ გვერდზე.
 
ადგილობრივი მედიის ინფორმაციით, სანქციები ითვალისწინებს ლიეტუვაში შესვლაზე აკრძალვის დაწესებას და მათი სახსრების გაყინვას.
 
ლიეტუველი დეპუტატები მოითხოვენ შეწყდეს „ზღვარგადასული ძალის გამოყენება“ მშვიდობიანი დემონსტრანტების წინააღმდეგ, გათავისუფლდნენ ოპოზიციის დაპატიმრებული წარმომადგენლები და უზრუნველყოფილი იყოს უფლებებისა და თავისუფლების რეალიზება ბელარუსში.
 </description><pubDate>Tue, 18 Aug 2020 15:19:13 GMT</pubDate></item><item><title>საქართველოში მიწისძვრა მოხდა</title><link>https://www.interpressnews.ge/ka/article/614187-sakartveloshi-miciszvra-moxda/</link><description>საქართველოში დღეს, 15:50 საათზე მიწისძვრა მოხდა. დედამიწის შემსწავლელ მეცნიერებათა ინსტიტუტის – სეისმური მონიტორინგის ეროვნული ცენტრის ინფორმაციით, 3.8 მაგნიტუდის მიწისძვრა დაბა ჯავადან დასავლეთით 9კმ-ში, სოფელი აბანოსთან დაფიქსირდა.</description><pubDate>Tue, 18 Aug 2020 15:19:13 GMT</pubDate></item><item><title>ფილიპინებში მომხდარ ძლიერ მიწისძვრას მსხვერპლი მოჰყვა</title><link>https://www.interpressnews.ge/ka/article/614194-pilipinebshi-momxdar-zlier-miciszvras-msxverpli-mohqva/</link><description>ფილიპინებში მომხდარი 6.6 მაგნიტუდის მიწისძვრის შედეგად სულ მცირე ერთი ადამიანი გარდაიცვალა, - ამის შესახებ ინფორმაციას „როიტერსი“ ავრცელებს.
სააგენტოს ცნობით, მიწისძვრამ გზები და შენობები დააზიანა, მათ შორის საავადმყოფო და სპორტკომპლექსი, რომელიც კორონავირუსის საკარანტინო ცენტრად გამოიყენება.
გავრცელებული ინფორმაციით, მიწისძვრის შედეგად ოთხი ადამიანი დაშავდა.
ფილიპინების სეისმოლოგიური სააგენტოს განცხადებით, ცუნამის საფრთხე არ არსებობს, თუმცა სააგენტომ მიწისქვეშა ბიძგების შესახებ გაფრთხლება გამოსცა.</description><pubDate>Tue, 18 Aug 2020 15:19:13 GMT</pubDate></item><item><title>გიორგი გახარია - „ოცნების“ გუნდის ცენტრში ყოველთვის იქნება ადამიანი</title><link>https://www.interpressnews.ge/ka/article/614184-giorgi-gaxaria-ocnebis-gundis-centrshi-qoveltvis-ikneba-adamiani/</link><description>„ოცნების“ გუნდის ცენტრში ყოველთვის იქნება ადამიანი. ადამიანი, რომლის მსახურებაც საქართველოს სახელმწიფოსთვის უნდა იყოს ძირითადი მიზანი, - ამის შესახებ პრემიერმა გიორგი გახარიამ წალკაში ბოლნისის, დმანისის, თეთრიწყაროს და წალკის მაჟორიტარი დეპუტატობის კანდიდატის, გოგი მეშველიანის წარდგენისას განაცხადა.
მისივე თქმით, ბავშვებს ძლიერი განათლების სისტემა უნდა ჰქონდეთ, თუმცა განათლების რეფორმას წლები სჭირდება.
„ჩვენს ბავშვებს უნდა ჰქონდეთ ძლიერი განათლების სისტემა და ამიტომ ჩვენ კიდევ უფრო გავაძლიერებთ განათლების სისტემის რეფორმირების სისწრაფეს, თუმცა ყველას კარგად უნდა გვახსოვდეს, რომ განათლების რეფორმას წლები სჭირდება“, - განაცხადა პრემიერმა.
გიორგი გახარიას განცხადებით, ყველასთვის უნდა იყოს სამართლიანი პირობები, რომ ყველამ ღირსეული შრომით არჩინოს საკუთარი ოჯახი.
„ყველამ ერთად უნდა ვიზრუნოთ ჩვენს ღვაწლმოსილ მოხუცებზე. ეს ის ადამიანები არიან, რომლებმაც შესწირეს შრომით წლები საქართველოს და მათ უნდა შეეძლოთ ღირსეულად იცხოვრონ და გაატარონ თავიანთი მოხუცებულობა. და, რა თქმა უნდა, ჩვენ ყველას ერთად უნდა გვქონდეს სამართლიანი პირობები იმისთვის, რომ ვიშრომოთ და ღირსეულად ვარჩინოთ ჩვენი ოჯახები“, - განაცხადა გიორგი გახარიამ.
 
 
 </description><pubDate>Tue, 18 Aug 2020 15:19:13 GMT</pubDate></item><item><title>„საქართველოს ბანკი“ სოციალური პროექტების განხორციელებას განაგრძობს</title><link>https://www.interpressnews.ge/ka/article/614186-sakartvelos-banki-socialuri-proektebis-ganxorcielebas-ganagrzobs/</link><description>„საქართველოს ბანკი“, როგორც მაღალი სოციალური პასუხისმგებლობის მქონე ფინანსური ინსტიტუტი, სოციალური უთანასწორობის შესამცირებლად პროექტების განხორციელებას განაგრძობს. როგორც „ინტეპრესნიუსს“ „საქართველოს ბანკიდან“ აცნობეს, სწორედ ამ მიზნით, ბანკმა პლატფორმა „სუპერგმირთან“ პარტნიორობა დაიწყო.
„თანამშრომლობის მიზანია ჩვეულებრივი, რიგითი ადამიანები აქციოს სუპერგმირებად, რომლებიც მოხალისეობრივად იზრუნებენ, რომ მოწყვლად ჯგუფებს გაუხალისონ ბავშვობა. პლატფორმა აერთიანებს ადამიანებს, რომლებსაც სწამთ, რომ შეუძლიათ შეცვალონ სხვების ცხოვრება უკეთესობისკენ და საკუთარი წვლილი შეიტანონ ბავშვების გაბედნიერებასა და სოციალური უთანასწორობის პირობებში მათ განვითარებაში.
სუპერგმირის გუნდი მთელი ქვეყნის მასშტაბით ეძებს ბავშვებს, რომლებსაც თანადგომა სჭირდება, კრებს ინფორმაციას მათი სურვილებისა და საჭიროებების შესახებ და უზრუნველყოფს, რომ პატარების ხმა და ოცნებები სუპერგმირებამდე მიიტანოს,“- აღნიშნავენ „საქართველოს ბანკში“.
მოხალისე თავად ირჩევს ბენეფიციარს და ხდება მისი სუპერგმირი. ამისთვის ის www.supergmiri.ge პლატფორმაზე ეცნობა ბავშვის ისტორიას, ჰობის და ინტერესებს და იწყებს მის ყოველთვიურ მხარდაჭერას.
ყოველი თვის ბოლოს სუპერგმირის პლატფორმის გუნდი ბენეფიციარებისთვის კრავს სასაჩუქრე კალათს, რომლისთვისაც პროდუქციას ყველაზე დიდი ინტერნეტ მოლში www.Extra.ge -ს ვებ გვერდზე არჩევს. ექსტრას გუნდი უზრუნველყოფს ბენეფიციარებთან სუპერგმირების გზავნილის მიწოდებასაც მთელი საქართველოს მასშტაბით.
სუპერგმირს შეუძლია გახდეს ბავშვის მეგობარი, პერიოდულად გაატაროს მასთან დრო, ეთამაშოს და ერთად შეასრულონ საინტერესო მისიები, ამ პროცესში მას დაეხმარებიან სუპერგმირის გუნდის ფსიქოლოგები. მას ასევე შეუძლია მოიწვიოს მეგობარი სუპერგმირები და მათთან ერთად განახორციელოს ყოველთვიური დონაცია. რომლის 100%-ი ხმარდება ბენეფიციარს. პროცესი სრულიად გამჭვირვალეა.
“საქართველოს ბანკისთვის“ მნიშვნელოვანია სოციალური უთანასწორობის შემცირება და ეკონომიკური შესაძლებლობების ზრდა. მოხარულები ვართ, რომ ჩვენი და სუპერგმირის პარტნიორობის ფარგლებში გვაქვს შესაძლებლობა, ჩვენი წვლილი შევიტანოთ პლატფორმის განვითარებაში, რათა კიდევ უფრო მეტი სუპერგმირი წავახალისოთ, რომ გახდნენ მოხალისეები და საკუთარი მნიშვნელოვანი როლი ითამაშონ მოზარდების განვითარებასა და მათთვის უკეთესი მომავლის შექმნაში“,- განაცხადა „საქართველოს ბანკის“ CSR მიმართულების ხელმძღვანელმა თამარ გოჩაშვილმა.
ინფორმაციისთვის, supergmiri.ge - არის პლატფორმა, რომელიც აერთიანებს ადამიანებს, რომლებიც თვლიან, რომ ყველა იმსახურებს უზრუნველ ბავშვობას და სურთ, რომ ამაში საკუთარი წვლილიც შეიტანონ.
„ხშირად სუპერგმირობა არც ისე რთულია. ამისათვის არ არის საჭირო განსაკუთრებული სუპერძალა ან ფრიალა კაპიუშონი, არც მსოფლიოში ყველაზე ბოროტი მტერი ან ტექნოლოგიური კატასტროფა, რომელსაც სუპერგმირის გარდა ვერაფერი შეაჩერებს. ხშირად მტერი სიღარიბე და დაბალი ეკონომიკული შესაძლებლობებია, რომელშიც საქართველოში არც თუ ისე ცოტა ბავშვი ცხოვრობს. ნებისმიერ ადამიანს სულ პატარა ძალისხმევის წყალობით შეუძლია მათ პირად სუპერგმირად იქცეს და მათი ცხოვრება შეცვალოს.
ხანდახან სუპერგმირობას მხოლოდ ღილაკზე ერთი დაჭერა გვაშორებს!“- აღნიშნავენ საქართველოს ბანკში.
დამატებითი ინფორმაციისთვის ეწვიეთ ბმულს: https://supergmiri.ge
 </description><pubDate>Tue, 18 Aug 2020 15:19:13 GMT</pubDate></item><item><title>გორში ქართლის ქუჩის რეაბილიტაცია მიმდინარეობს</title><link>https://www.interpressnews.ge/ka/article/614199-gorshi-kartlis-kuchis-reabilitacia-mimdinareobs/</link><description>გორში ქართლის ქუჩის რეაბილიტაცია მიმდინარეობს. პროექტის ღირებულება 279 998 ლარია. ხელშეკრულების მიხედვით სამუშაოები ნოემბერში უნდა დასრულდეს.
როგორც „ინტერპრესნიუსს“ გორის მუნიციპალიტეტის მერიიდან აცნობეს, ქუჩის სიგრძე 299 მეტრია. გზის საფარი ამორტიზებული იყო, შეინიშნებოდა ორმოებიც, რაც გადადგილებისას პრობლემებს უქმნიდა როგორც მძღოლებს, ასევე ქვეითებს.
როგორც გორის მერის პირველმა მოადგილემ, ერასტი ელიჯარაშვილმა განაცხადა, სამუშაოების დასრულების შემდეგ ქუჩაზე გადაადგილება კომფორტული და უსაფრთხო იქნება.
„პროექტის მიხედვით, ტრანსპორტის სავალ ნაწილთან ერთად რეაბილიტირდება ტროტუარები, მიერთებები და ეზოებში შესასვლელები. მოეწყობა ბორდიურები და ჰორიზონტალური საგზაო ნიშნები“, - განაცხადა ერასტი ელიჯარაშვილმა.
 
 </description><pubDate>Tue, 18 Aug 2020 15:19:13 GMT</pubDate></item><item><title>თენგიზ ცერცვაძე - ბოლო პერიოდში ხალხმრავალი შეკრებების რაოდენობა გაიზარდა, რაც სახიფათოა, გავუფრთხილდეთ მიღწეულ შედეგს</title><link>https://www.interpressnews.ge/ka/article/614232-tengiz-cercvaze-bolo-periodshi-xalxmravali-shekrebebis-raodenoba-gaizarda-rac-saxipatoa-gavuprtxildet-migceul-shedegs/</link><description>ხალხმრავალი შეკრებების რაოდენობა გაიზარდა, რაც ყველაზე მეტად სახიფათოა ,- ამის შესახებ, ინფექციური პათოლოგიის, შიდსისა და კლინიკური იმუნოლოგიის სამეცნიერო პრაქტიკული ცენტრის დირექტორმა, თენგიზ ცერცვაძემ „ინტერპრესნიუსთან“ განაცხადა.
თენგიზ ცერცვაძის განცხადებით, სიკვდილობის საშუალო მაჩვენებელმა მსოფლიოში დაიკლო, მაგრამ არა იმდენად, რომ ის თვითდამშვიდების საშუალებას იძლეოდეს.
„ბოლო დროს, უცხოეთშიც და საქართველოშიც ექსპერტები ამბობენ, რომ თითქოს, დაავადების სიმძიმის პროფილი ძალიან შეიცვალა. გახშირდა ახალი კორონავირუსის შედარებით მსუბუქი შემთხვევები, მოიკლო მძიმე შემთხვევებმა და სიკვდილობამ - ეს მხოლოდ ნაწილობრივ არის სწორი. მართალია, მსოფლიოში, საშუალო სიკვდილობის პროცენტმა მოიკლო 5%-დან 3.5% -მდე, მაგრამ ეს ზოგიერთი ქვეყნის ხარჯზე მოხდა. ეს არ ნიშნავს იმას, რომ ახალი კორონავირუსი ნაკლებად სახიფათოა, ან ნაკლებად სასიკვდილო. ბევრ წამყვან ქვეყანაში, თუნდაც ისეთში, როგორიცაა საფრანგეთი, ინგლისი და ესპანეთი, სიკვდილობა 10%-ს აჭარბებს. სიკვდილობის საშუალო მაჩვენებელმა მსოფლიოში დაიკლო, მაგრამ არა იმდენად რომ იძლეოდეს თვითდამშვიდების საშუალებას.
საქართველოში ბოლო გარდაცვალება 28 ივლისს დაფიქსირდა, 20 დღე გავიდა და მას შემდეგ ჩვენ გვყავდა 22 მძიმე ავადმყოფი და 7 კრიტიკულად მძიმე პაციენტი. მცდარია მოსაზრება, რომ კორონავირუსით ინფიცირებული პაციენტების უმრავლესობა მსუბუქია, საშუალო სიმძიმის ან უსიმპტომოა. კვლავ რჩება დაავადების სიმძიმე, რაც უნდა გაითვალისწინოს მოსახლეობამ.
28 ივლისის შემდეგ გარდაცვალების შემთხვევა არ გვქონია. დანარჩენ მსოფლიოში კი სიკვდილობის შემთხვევა საკმაოდ მაღალია. შესაბამისად, უნდა გვახსოვდეს რომ კორონავირუსი მძიმე დაავადებაა და სერიოზულად მოვექცეთ“,- განაცხადა ცერცვაძემ.
თენგიზ ცერცვაძის თქმით, საქართველოში კორონავირუსის მიკრო პიკები არ წარმოადგენს ნაციონალურ საფრთხეს.
„ჩემი, როგორც ექსპერტის მოსაზრებით, არ გვექნება დაავადების ფართო გავრცელება. არ დაგვჭირდება ფართომასშტაბიანი შეზღუდვების და საკარანტინო ღონისძიებების დაწესება. შემოვიფარგლებით ლოკალური ღონისძიებებით, როგორიც არის ყაზბეგში, მესტიაში და ქობულეთში. ხედავთ, აქედანაც, მხოლოდ მესტიის ჩაკეტვა გახდა საჭირო. ყაზბეგში და ქობულეთში ჯერჯერობით საკარანტინო ღონისძიებები საჭირო არ გამხდარა. ეს შედეგია არა დაავადების შემსუბუქების და გაკეთილშობილების, არამედ იმის, რომ საქართველოს ექიმები და სამთავრობო ვერტიკალი ყოველთვის კარგად მართავს ვითარებას. უკეთესად ისწავლეს ბრძოლა ამ ეპიდემიასთან. მყისიერად ხორციელდება საპასუხო ღონისძიება იქ, სადაც შემთხვევების მატება ფიქსირდება.
ბოლო პერიოდში შეიმჩნევა პირბადეების მოხმარების კლება, ხალხმრავალი შეკრებების რაოდენობა გაიზარდა, რაც ყველაზე მეტად სახიფათოა. ლენჯერში, სადაც კორონავირუსით ინფიცირებულების ყველაზე დიდი რაოდენობა დაფიქსირდა, სწორედ ხალხმრავალ შეკრებას უკავშირდება. სოციალურ დისტანციასაც აღარ ვიცავთ ისე, როგორც ვიცავდით. უნდა გავუფრთხილდეთ მიღწეულ შედეგს“,- განაცხადა ცერცვაძემ.
 </description><pubDate>Tue, 18 Aug 2020 15:19:13 GMT</pubDate></item><item><title>რაჭა-ლეჩხუმისა და ქვემო სვანეთის სამხარეო ადმინისტრაცია - რწმუნებულის მოვალეობის შემსრულებელმა პირველი სამუშაო შეხვედრა ჩაატარა</title><link>https://www.interpressnews.ge/ka/article/614214-racha-lechxumisa-da-kvemo-svanetis-samxareo-administracia-rcmunebulis-movaleobis-shemsrulebelma-pirveli-samushao-shexvedra-chaatara/</link><description>სახელმწიფო რწმუნებულის ადმინისტრაციაში, რწმუნებულის მოვალეობის შემსრულებელმა გიორგი მაქარაშვილმა პირველი სამუშაო შეხვედრა ჩაატარა. ამის შესახებ ინფორმაციას რაჭა-ლეჩხუმისა და ქვემო სვანეთის სამხარეო ადმინისტრაცია ავრცელებს.
მათი ცნობით, შეხვედრას რწმუნებულის მოადგილეები ლევან ქვათაძე და გიორგი გონაძე, მუნიციპალიტეტში შემავალი მერიებისა და საკრებულოების ხელმძღვანელი პირები და პარლამენტის მაჟორიტარი დეპუტატის გოჩა ენუქიძის ბიუროს წარმომადგენლები ესწრებოდნენ.
„შეხვედრაზე მუნიციპალიტეტებში არსებული პრობლემური საკითხების, მიმდინარე პროცესების და სამომავლო გეგმების შესახებ იმსჯელეს.
გიორგი მაქარაშვილი სახელმწიფო რწმუნებულის მოვალეობის შემსრულებლად მიმდინარე წლის 18 აგვისტოს დაინიშნა, მანამდე კი ონის მუნიციპალიტეტის მერის მოადგილის და რაჭა-ლეჩხუმ-სვანეთის მაჟორიტარი დეპუტატის ბიუროს უფროსის პოზიციებს იკავებდა“,- აღნიშნულია უწყების მიერ გავრცელებულ ინფორმაციაში.
 
 </description><pubDate>Tue, 18 Aug 2020 15:19:13 GMT</pubDate></item><item><title>“საქართველოს ბანკი“ - ჩვენი მხარდაჭერით ოზურგეთში თხილის გადამამუშავებელი ქარხნის წარმოება იზრდება</title><link>https://www.interpressnews.ge/ka/article/614209-sakartvelos-banki-chveni-mxardacherit-ozurgetshi-txilis-gadamamushavebeli-karxnis-carmoeba-izrdeba/</link><description> „საქართველოს ბანკი“ რეგიონში არსებული ბიზნესების მხარდაჭერას განაგრძობს. როგორც „ინტერპრესნიუსს“ „საქართველოს ბანკიდან“ აცნობეს, ამჯერად ბანკისა და ოზურგეთის თხილის გადამამუშავებელი ქარხნის შპს „თოლეს“ პარტნიორობით თხილის წარმოება კიდევ უფრო მეტად გაიზრდება. ბანკის ფინანსური მხარდაჭერის შედეგად ქარხნისთვის შეძენილი თხილის საშრობი საწარმოს 24 საათში 10 ტონით მეტი თხილის გადამუშავების შესაძლებლობას მისცემს.
მათივე ცნობით, საერთო ჯამში ეს ქარხნის წარმადობას დაახლოებით 25-30%-ით გაზრდის. თხილის ქარხნის წარმოების გაზრდისთვის განხორციელებულმა ინვესტიციამ 300 000 ევრო შეადგინა. ბანკისა და თხილის გადამამუშავებელი ქარხნის თანამშრომლობის ფარგლებში ოზურგეთში, სოფელ დვაბზუში 30 ახალი სამუშაო ადგილი შეიქმნა.
„საქართველოს ბანკი“ რეგიონში არსებული ბიზნესების მხარდაჭერას განაგრძობს. ოზურგეთში, სოფელ დვაბზუში თხილის ქარხნის წარმოების ზრდა ხელს უწყობს, როგორც მეთხილეობის დარგის განვითარებას, ასევე ახალი სამუშაო ადგილების შექმნას. „საქართველოს ბანკი“ ამ მიმართულებით აქტიურად აგრძელებს და გააგრძელებს ფინანსურ მხარდაჭერას, რათა ბიზნესები კიდევ უფრო გაძლიერდნენ და საკუთარი წვლილი შეიტანონ რეგიონის ეკონომიკურ გაძლიერებაში “,- განაცხადა „საქართველოს ბანკის“ საცალო ბიზნესის საბანკო მომსახურების დეპარტამენტის დირექტორმა მერაბ ახვლედიანმა.</description><pubDate>Tue, 18 Aug 2020 15:19:13 GMT</pubDate></item><item><title>თურქეთში შესვლის მიზნით საზღვრის კვეთის ნებართვაზე დადებითი პასუხი 1000-ზე მეტმა პირმა მიიღო</title><link>https://www.interpressnews.ge/ka/article/614215-turketshi-shesvlis-miznit-sazgvris-kvetis-nebartvaze-dadebiti-pasuxi-1000-ze-metma-pirma-miigo/</link><description>აჭარის მთავრობის თავმჯდომარემ, თორნიკე რიჟვაძემ ჯანმრთელობისა და სოციალური დაცვის მინისტრის, ნინო ნიჟარაძის და აჭარის დასაქმების სააგენტოს ხელმძღვანელისგან ნებართვის მიღების მსურველთა რეგისტრაციის პროცესის მიმდინარეობისა და საზღვარზე გადასულთა რაოდენობის შესახებ ანგარიში მოისმინა. ამის შესახებ „ინტერპრესნიუსს“ აჭარის მთავრობიდან აცნობეს.
მათი ინფორმაციით, თურქეთის რესპუბლიკაში საზღრის კვეთის ნებართვის მოსაპოვებლად, განაცხადზე დადებითი პასუხი უკვე 1000 ზე მეტმა პირმა მიიღო.
როგორც უწყებაში აცხადებენ, რეგისტრაციის და მოქალაქეებთან უკუკავშირის პროცესი დინამიურად მიმდინარეობს და თურქეთის მიმართულებით საზღვარი უკვე 600-მდე მოქალაქემ გადაკვეთა.
„ნებართვის მისაღებად რეგისტრაციის გავლა მოქალაქეებს შეუძლიათ სპეციალურად შექმნილ პორტალზე - abroadworkers.moh.gov.ge. განაცხადებს განიხილავს სპეციალურად შექმნილი სამუშაო ჯგუფი. მიუხედავად განკარგულებთ გათვალისწინებული 7-დღიანი ვადისა, ამ ეტაპზე განცმხადებლებს შედეგის შესახებ პასუხი, მოკლე ტექსტური შეტყობინებების სახით, არა უგვიანეს 48 საათის განმავლობაში მიეწოდებათ.
აჭარის დასაქმების სააგენტო უსასყიდლოდ ეხმარება მოქალაქეებს რეგისტრაციის პროცესში. რეგისტრაციის პროცესის შესახებ დეტალური ინფორმაციის მისაღებად შეუძლიათ ეწვიონ ვებ-გვერდს - http://visit.hrajara.gov.ge/nebartva/ ან დაუკავშირდნენ კონსულტაციის მისაღებად შემდეგ ნომრებზე: 1505 - საქართველოს ოკუპირებულ ტერიტოიებიდან დევნილთა, შრომის, ჯამრთელობის დაცვისა და სოციალურ დაცვის სამინისტროს ცხელ ხაზს (0422) 24 78 82 (0422) 24 78 83 - აჭარის დასაქმების სააგენტო“,- ნათქვამია უწყების მიერ გავრცელებულ ინფორმაციაში.
 </description><pubDate>Tue, 18 Aug 2020 15:19:13 GMT</pubDate></item><item><title>ნუნუ მიცკევიჩი  - მზად ვართ,  განვსაზღვროთ ყველა ის საჭიროება, რომელიც დღეს დგას სტუდენტებისა და მთლიანად უმაღლესი განათლების წინაშე</title><link>https://www.interpressnews.ge/ka/article/614206-nunu-mickevichi-mzad-vart-ganvsazgvrot-qvela-is-sachiroeba-romelic-dges-dgas-studentebisa-da-mtlianad-umaglesi-ganatlebis-cinashe/</link><description>თბილისი. 18 აგვისტო. “ინტერპრესნიუსი“ - საქართველოს განათლების, მეცნიერების, კულტურისა და სპორტის მინისტრის მოადგილე ნუნუ მიცკევიჩმა სტუდენტური ჯგუფის წარმომადგენლებთან შეხვედრა გამართა, რომლის დროსაც, პანდემიის დროსა და მის შემდგომ პერიოდში, სამინისტროს მხრიდან სტუდენტთა მხარდასაჭერად განხორციელებული პროექტებისა და სამომავლო გეგმების შესახებ ისაუბრა.
როგორც ნუნუ მიცკევიჩმა აღნიშნა, ისინი მუშაობენ გრძელვადიან სტრატეგიაზე, რომელიც სახელმწიფოს მხრიდან სტუდენტებისთვის გარკვეული შეღავათების გაწევას, დახმარებასა და მათ თანადგომას ითვალისწინებს.
“პანდემიის გამოცხადების პირველივე დღიდან სამინისტრომ განსაზღვრა ყველა ის საჭიროება, რომელიც სტუდენტების წინაშე წარმოიშვა. რეალურად იცით, რომ ეს გახლდათ გამოწვევა როგორც განათლების სისტემის, ასევე მთელი საზოგადოების წინაშე.
საქართველოს განათლების, მეცნიერების, კულტურისა და სპორტის სამინისტრო პირველი დღიდან თანამშრომლობს თითოეულ უნივერსიტეტთან. მინისტრის ინიციატივით გაიმართა რექტორთა საბჭო, სადაც განისაზღვრა ის გადავადების სქემები და გრაფიკები, რომლებიც ინდივიდუალურ დონეზე ითვალისწინებდა საჭიროებებს და გაზაფხულის სემესტრში ეს რეკომენდაციები გათვალისწინებული იყო უნივერსიტეტების მხრიდან - როგორც მოგეხსენებათ, მოხერხდა სტუდენტებისთვის სწავლის საფასურის გადავადება.
სამინისტროში მუშაობს სოციალური პროგრამები და დღეს არის მოწყვლადი ჯგუფების 13 კატეგორია განსაზღვრული, რომელთათვის გათვალისწინებულია სწავლის საფასურის სრული, 100%-იანი სასწავლო გრანტის შესაბამისი დაფინანსება. ამასთან ერთად, მოგეხსენებათ პრემიერის ახალი ინიციატივის შესახებ, რომელიც ეხება სახელმწიფოს მხრიდან, სოციალურად დაუცველი სტუდენტებისთვის სწავლის საფასურის გადახდას.
დღეს გაიმართა შეხვედრა სტუდენტების წარმომადგენლობით ჯგუფთან, რომლის დროსაც მომავალი თანამშრომლობის გეგმა დავსახეთ. ჩვენი მხრიდან იქნება გათვალისწინებული ყველა ის საჭიროება, რომელიც დღეს დგას სტუდენტების წინაშე და რაც შეიძლება მომავალში წარმოიშვას, პანდემიასთან დაკავშირებით. ჩვენ ვმუშაობთ გრძელვადიან სტრატეგიაზე, რომელიც ითვალისწინებს სტუდენტებისთვის გარკვეული შეღავათების გაწევას, დახმარებასა და მათ თანადგომას სახელმწიფოს მხრიდან.
განათლების სამინისტრო გახსნილია ყველასთვის და მზად ვართ, რომ სხვადასხვა ფორმატში ვითანამშრომლოთ ყველა დაინტერესებულ მხარესთან, რათა ერთად განვსაზღვროთ ყველა ის საჭიროება, რომელიც დღეს დგას სტუდენტებისა და მთლიანად უმაღლესი განათლების წინაშე, “ - განაცხადა მინისტრის მოადგილემ სტუდენტებთან შეხვედრის შემდეგ.
ინფორმაციას საქართველოს განათლების, მეცნიერების, კულტურისა და სპორტის სამინისტროს პრესსამსახური ავრცელებს.</description><pubDate>Tue, 18 Aug 2020 15:19:13 GMT</pubDate></item><item><title>ჯანდაცვის სამინისტროსთან დაკავებული ექიმის გათავისუფლების მოთხოვნით აქცია მიმდინარეობს</title><link>https://www.interpressnews.ge/ka/article/614219-jandacvis-saministrostan-dakavebuli-ekimis-gatavisuplebis-motxovnit-akcia-mimdinareobs/</link><description>ჯანდაცვის სამინისტროსთან, საქართველოს სამედიცინო ასოციაციების გაერთიანების ორგანიზებით, თბილისის ცენტრალური საავადმყოფოს დაკავებული ექიმის, ვახტანგ ყიფიანის და ბრალდებული ექიმის მაგდა ხოჭოლავას მხარდასაჭერად სოლიდარობის აქცია მიმდინარეობს.
აქციის მონაწილეების მოთხოვნებია: ვახტანგ ჩიქოვანისთვის პატიმრობის გაუქმება, რეგულირების სააგენტოს შემოწმების აქტის გადახედვა და საკითხის ხელახალი შესწავლა.
როგორც ჟურნალისტებთან საუბრისას სამედიცინო ასოციაციების გაერთიანების აღმასრულებელმა მდივანმა, არჩილ მორჩილაძემ განაცხადა, მოთხოვნების დაუკმაყოფილებლობის შემთხვევაში, პროტესტის შემდეგი ეტაპი გაერთიანებაში მყოფი საავადმყოფოების ექიმების გაფიცვა იქნება.
“მოთხოვნები არის იგივე რაც ბოლო შეხვედრისას დაფიქსირდა, ეს არის პატიმრობის გაუქმება და რეგულირების სააგენტოს მიერ საკითხის ხელახალი შესწავლა დარგობრივი ექსპერტების ჩართულობით. ბოლო შეხვედრაზე მივიღეთ გადაწყვეტილება, რომ შეიქმნება საორგანიზაციო ჯგუფი, რომელიც განიხილავს ტექნიკურ და სამართლებრივ საკითხებს გაფიცვის მომზადების მიზნით, ეს გადაწყვეტილება ძალაშია. მსგავსი რამ საქართველოში არ ყოფილა, შესაბამისად ყველა ასოციაცია ამას უდგება პასუხისმგელობით, რომ ყველაფერი კანონის დაცვით იყოს და ასევე არ დაზარალდნენ გადაუდებელი დახმარების მიმღები პირები,” - აღნიშნა არჩილ მორჩილაძემ.
ცნობისთვის, თბილისის საქალაქო სასამართლომ „თბილისის ცენტრალური საავადმყოფოს“ დირექტორს გიორგი ლობჟანიძეს აღკვეთის ღონისძიების სახით 100 000 ლარიანი გირაო პატიმრობის უზრუნველყოფით შეუფარდა, ხოლო ამავე კლინიკის ექიმებს ვახტანგ ყიფიანსა და მაგდა ხოჭოლავას - პატიმრობა. აღსანიშნავია, რომ მაგდა ხოჭოლავას პატიმრობა დაუსწრებლად შეეფარდა.
პროკურატურის ინფორმაციით, „თბილისის ცენტრალურ საავადმყოფოში“ პაციენტს ოპერაცია იტალიიდან მოწვეული ექიმების ნაცვლად, შესაბამისი ლიცენზიის არმქონე პირებმა გაუკეთეს. მათივე განცადებით, ექიმების მიერ გამოვლენილი უყურადღებობისა და დაშვებული შეცდომების გამო პაციენტის მდგომარეობა გართულდა და იგი 2018 წლის დეკემბრიდან დღემდე კომატოზურ მდგომარეობაში იმყოფება.
 </description><pubDate>Tue, 18 Aug 2020 15:19:13 GMT</pubDate></item><item><title>გაეროს ტრიბუნალმა დაადგინა, რომ ლიბანის ყოფილი პრემიერის მკვლელობაში  „ჰეზბოლას“  და სირიის ჩართულობის მტკიცებულება არ არსებობს</title><link>https://www.interpressnews.ge/ka/article/614218-gaeros-tribunalma-daadgina-rom-libanis-qopili-premieris-mkvlelobashi-hezbolas-da-siriis-chartulobis-mtkicebuleba-ar-arsebobs/</link><description>ნიდერლანდებში გაეროს მიერ მხარდაჭერილმა ტრიბუნალმა დაადგინა, რომ ლიბანის ყოფილი პრემიერ-მინისტრის, რაფიკ ჰარირის, მკვლელობაში დაჯგუფება „ჰეზბოლას“ ლიდერები ან სირიის ხელისუფლება არ მონაწილეობდა.
„სირიასა და „ჰეზბოლას“ ბატონი ჰარირისა და მისი პოლიტიკური პარტნიორების მკვლელობის მოტივი, შესაძლოა, ჰქონდათ, თუმცა არ არსებობს მტკიცებულება, რომ ბატონო ჰარირის მკვლელობაში „ჰეზბოლას“ ხელმძღვანელობა იყო ჩართული, არ არსებობს ასევე სირიის პირდაპირი ჩართულობის მტკიცებულებაც“ - განაცხადა მოსამართლე დევიდ რემ.
ცნობისათვის, გაეროს მიერ მხარდაჭერილი ტრიბუნალი 2005 წლის 14 თებერვალს ბეირუთში მომხდარ აფეთქებას იძიებდა, რომელსაც 22 ადამიანის სიცოცხლე, მათ შორის ლიბანის ყოფილი პრემიერ-მინისტრის, რაფიკ ჰარირის სიცოცხლე ემსხვერპლა.
„როიტერსი“ წერს, რომ რაფიკ ჰარირის ახლო ურთიერთობა ჰქონდა აშშ-სა და დასავლეთის ქვეყნებთან და ლიბანში ირანისა და სირიის ზეგავლენის საფრთხედ განიხილებოდა.
 </description><pubDate>Tue, 18 Aug 2020 15:19:13 GMT</pubDate></item><item><title>შაქარაშვილის საქმეზე დაკავებული არასრულწლოვნების ადვოკატების ნაწილი აღკვეთის ღონისძიების შეცვლასთან დაკავშირებით შუამდგომლობის დაყენებას არ აპირებს</title><link>https://www.interpressnews.ge/ka/article/614212-shakarashvilis-sakmeze-dakavebuli-arasrulclovnebis-advokatebis-nacili-agkvetis-gonisziebis-shecvlastan-dakavshirebit-shuamdgomlobis-daqenebas-ar-apirebs/</link><description>გიორგი შაქარაშვილის საქმეზე დაკავებული არასრულწლოვნების ადვოკატების ნაწილი სასამართლოს დღევანდელ პროცესზე აღკვეთის ღონისძიების შეცვლასთან დაკავშირებით შუამდგომლობის დაყენებას არ აპირებს. ადვოკატების განცხადებით, მათი დაცვის ქვეშ მყოფები პოზიციას არ იცვლიან და წარდგენილ ბრალდებას არ ეთანხმებიან.
ერთ-ერთი ბრალდებული არასრულწლოვანის ზ.ხ-ს ადვოკატის გიორგი გელხაურის განცხადებით, დღევანდელ პროცესზე დაცვისა და ბრალდების მხარეები შესავალი სიტყვით წარდგებიან, ამის შემდეგ კი მტკიცებულებების გამოკვლევა დაიწყება. მისივე თქმით, პირველ ეტაპზე გამოიკვლევენ ბრალდების მხარის მტკიცებულებს, შემდეგ კი დაცვის მხარის მტკიცებულებებს.
ადვოკატის თქმით, საკუთარ პოზიციას დააფიქსირებენ ბრალდებულებიც. ამასთან, როგორც გელხაური განმარტავს, საქმეში წარმოდგენილი არცერთი მტკიცებულებით არ დასტურდება გიორგი შაქარაშვილთან მისი დაცვის ქვეშ მყოფის შემხებლობა.
ამასთან, ადვოკატმა უპასუხა საქმის ერთ-ერთ მოწმის ფოტოგრაფ იაკობ ბრეგვაძესთან დაკავშირებით ჟურნალისტების მიერ დასმულ შეკითხვას. როგორც ადვოკატი განმარტავს, ბრეგვაძე არის პირი, რომელმაც გამოძიება შეცდომაში შეიყვანა. მისივე თქმით, ბრეგვაძემ ასევე მოატყუა საპატრულო პოლიციის თანამშრომლები და გამოძიება ჩიხში შეიყვანა.
„ჩვენ კარგად ვიცით, ე.წ.ფოტოგრაფი ბრეგვაძე იქ რას აკეთებდა. ბრეგვაძე არის პირი, რომელმაც გამოძიება შეცდომაში შეიყვანა. შესაბამისად, ყველა საგამოძიებო მოქმედება, რომელიც უშუალოდ ბრეგვაძის მონაწილეობით არის ჩატარებული, კითხვის ნიშნის ქვეშ დგება. ფაქტობრივად, შეგვიძლია ვთქვათ, რომ მისი სანდოობა არის ნული, ვინაიდან იმ მოცემულობით, რაც ჩვენ პროკურატურამ ვერსიად შემოგვთავაზა თავისი ვიდეორგოლით, რომლის მიხედვით მდინარის პირას იყო ჩხუბი, ზუსტად ამ პერიოდში ბრეგვაძეს მიაკითხა საპატრულო პოლიციის ორმა თანამშრომელმა, ჩაისვა მანქანაში და წაიყვანა თბილისში. აქედან გამომდინარე, ბრეგვაძის რომელიმე ჩვენება ან მისი მონაწილეობა რაიმე საგამოძიებო მოქმედებაში ეჭვქვეშ დგება“, - განაცხადა გელხაურმა.
კიდევ ერთი არასრულწლოვნის ადვოკატის არჩილ ბერიანიძის განცხადებით, დღევანდელ პროცესზე დაცვის მხარე მის სტრატეგიაზე გაამახვილებს ყურადღებას და საკუთარ პოზიციას ბრალდებული არასრულწლოვანი ნ.ც-ც დააფიქსირებს.
არასრულწლოვან ნ.ქ-ს ადვოკატის დალი იმნაიშვილის განცხადებით, მისი დაცვის ქვეშ მყოფი უდანაშაულოა,თუმცა დღევანდელ პროცესზე აღკვეთის ღონისძიების შეცვლის თაობაზე შუამდგომლობის დაყენებას არ აპირებს.</description><pubDate>Tue, 18 Aug 2020 15:19:13 GMT</pubDate></item><item><title>გიორგი ვაშაძე ისრაელის ელჩს შეხვდა</title><link>https://www.interpressnews.ge/ka/article/614210-giorgi-vashaze-israelis-elchs-shexvda/</link><description>„სტრატეგია აღმაშენებლის“ ლიდერი გიორგი ვაშაძე ისრაელის ელჩს საქართველოში, რან გიდორს შეხვდა. როგორც „ინტერპრესნიუსს“ პარტიის პრესსამსახურიდან აცნობეს, შეხვედრაზე საარჩევნო გარემოს შესახებ და ორ ქვეყანას შორის თანამშრომლობის შესაძლებლობებზე ისაუბრეს.
„შევხვდით ისრაელის ელჩს და ვისაუბრეთ, რაღა თქმა უნდა, საარჩევნო გარემოზე, რომელიც არის ქვეყანაში, მაგრამ იმ დიდი თანამშრომლობის შესაძლებლობებზე, რაც არის საქართველოსა და ისრაელს შორის. ისრაელს აქვს განვითარებული ეკონომიკა სოფლის მეურნეობისა და ახალი ტექნოლოგიების მიმართულებით. ჩვენ აუცილებლად დაგვჭირდება ებრაული ინვესტიციები საქართველოში, რომელიც სწორედ ამ სექტორებში შექმნის სამუშაო ადგილებს და დარწმუნებული ვარ, ამას აუცილებლად შევძლებთ“, - განაცხადა გიორგი ვაშაძემ.
 </description><pubDate>Tue, 18 Aug 2020 15:19:13 GMT</pubDate></item><item><title>ევროსაბჭოს პრეზიდენტმა და ვლადიმერ პუტინმა ბელარუსის კრიზისი განიხილეს</title><link>https://www.interpressnews.ge/ka/article/614220-evrosabchos-prezidentma-da-vladimer-putinma-belarusis-krizisi-ganixiles/</link><description>ევროსაბჭოს პრეზიდენტი შარლ მიშელი აცხადებს, რომ რუსეთის პრეზიდენტ ვლადიმერ პუტინთან ბელარუსის კრიზისთან დაკავშირებული საკითხები განიხილა, - ამის შესახებ ინფორმაციას „როიტერსი“ ავრცელებს.
შარლ მიშელი საუბრის დეტალებს არ ასაჯაროებს, თუმცა აღნიშნავს, რომ ბელარუსში არსებული კრიზისის გადალახვა მხოლოდ დიალოგის გზითაა შესაძლებელი.
„კრიზისის დაძლევა მხოლოდ მშვიდობიანი და ინკლუზიური დიალოგითაა შესაძლებელი,“- წერს ევროკავშირის პრეზიდენტი სოციალურ ქსელ „ტვიტერში.“
შეგახსენებთ, ხვალ ევროკავშირი საგანგებო სამიტს გამართავს, სადაც ბლოკის ლიდერები ბელარუსში არსებულ სიტუაციაზე იმსჯელებენ.</description><pubDate>Tue, 18 Aug 2020 15:19:13 GMT</pubDate></item><item><title>სხვადასხვა სამუშაოს ჩატარების გამო, 20 აგვისტოს ელექტრომომარაგება დროებით შეიზღუდება</title><link>https://www.interpressnews.ge/ka/article/614221-sxvadasxva-samushaos-chatarebis-gamo-20-agvistos-elektromomarageba-droebit-sheizgudeba/</link><description>სხვადასხვა სამუშაოს ჩატარების გამო, 20 აგვისტოს თბილისის რამდენიმე რაიონში ელექტრომომარაგება დროებით შეიზღუდება. ამის შესახებ „ინტერპრესნიუსს“ „თელასიდან“ აცნობეს.
კომპანიის ინფორმაციით, სამგორის რაიონში, გეგმური სამუშაოების გამო, 10:00 საათიდან 18:00 საათამდე შეზღუდვა შეეხება: ორხევის დასახლების, კახეთის გზატკეცილის (ნაწილობრივ), თვალჭრელიძის, ქინძმარაულის და წმინდა ბარბარეს ქუჩების მოსახლეობას.
ისნის რაიონში, გეგმური სამუშაოების გამო, 10:00 საათიდან 18:00 საათამდე შეზღუდვა შეეხება: წმინდა ქეთევან დედოფლის გამზირის, დოლაბაურის, ეთერ კაკულიას, ბოჭორმის, კაჭარავას, ლეხ კაჩინსკის, უჯარმის, ეკატერინე ფორაქიშვილი-სარაჯიშვილის და პატარძეულის ქუჩების მოსახლეობას.
გლდანის რაიონში, ქსელში გადართვების გამო, 00:00 საათიდან 03:00 საათამდე შეზღუდვა შეეხება: სარაჯიშვილის გამზირის, სარაჯიშვილის, ზარზმის, ილორის და იპოლიტოვ-ივანოვის ქუჩების მოსახლეობას.
გეგმური სამუშაოების გამო, 10:00 საათიდან 18:00 საათამდე შეზღუდვა შეეხება: გლდანის მასივის IIIა, V მიკრორაიონების (ნაწილობრივ), გლდანის მასივის VII მიკრორაიონის, დავით სარაჯიშვილის გამზირის, დავით სარაჯიშვილის, ილორის, ქერჩის, ომარ ხიზანიშვილის, ნუგზარ კალანდაძის, რამაზ გოგიაშვილის, თეიმურაზ ბატონიშვილის, ხუდია ბორჩალოელის და ელეონორა ტერ-ფარსეგოვა-მახვილაძის ქუჩების მოსახლეობას.
გეგმური სამუშაოების გამო, 11:00 საათიდან 13:00 საათამდე შეზღუდვა შეეხება: გლდანის მასივის IIIა, V მიკრორაიონების (ნაწილობრივ), ომარ ხიზანიშვილის და ილია ვეკუას ქუჩების მოსახლეობას.
გეგმური სამუშაოების გამო, 13:00 საათიდან 16:00 საათამდე შეზღუდვა შეეხება: ქერჩის და გმირ კურსანტთა ქუჩების მოსახლეობას.
ვაკის რაიონში, ქსელში გადართვების გამო 00:00 საათიდან 03:00 საათამდე შეზღუდვა შეეხება: ილია ჭავჭავაძის გამზირის (ნაწილობრივ), ცხვედაძის, გალაკტიონ ტაბიძის, დარიალის, ფალიაშვილის, კავსაძის, რაზმაძის, მოსაშვილის, ირაკლი აბაშიძის, ტიციან ტაბიძის, ბარნოვის და გრიგოლ მუხაძის ქუჩების მოსახლეობას.
გეგმური სამუშაოების გამო, 10:00 საათიდან 18:00 საათამდე შეზღუდვა შეეხება: გალაკტიონ ტაბიძის, ირაკლი აბაშიძის, რაზმაძის, ტიციან ტაბიძის და ცხვედაძის ქუჩების მოსახლეობას.
საბურთალოს რაიონში, გეგმური სამუშაოების გამო 10:00 საათიდან 18:00 საათამდე შეზღუდვა შეეხება: გაგარინის ქუჩის მოსახლეობას.
გეგმური სამუშაოების გამო 11:00 საათიდან 13:00 საათამდე შეზღუდვა შეეხება: მირიან მეფის ქუჩის (ნაწილობრივ) მოსახლეობას.
მთაწმინდის და კრწანისის რაიონებში, გეგმური სამუშაოების გამო, 10:00 საათიდან 18:00 საათამდე შეზღუდვა შეეხება: ნადიკვარის II ქუჩის, გორგასლის, ბეჟან კალანდაძის და მარტვილის ქუჩების მოსახლეობას.
გეგმური სამუშაოების გამო, 10:30 საათიდან 16:00 საათამდე შეზღუდვა შეეხება: ასათიანის და დადიანის ქუჩების მოსახლეობას.
გეგმური სამუშაოების გამო, 11:00 საათიდან 15:00 საათამდე შეზღუდვა შეეხება: დაბა წავკისის (ნაწილობრივ) მოსახლეობას.
დიდუბის რაიონში, გეგმური სამუშაოების გამო, 10:00 საათიდან 18:00 საათამდე შეზღუდვა შეეხება: აკაკი წერეთელის გამზირის და იროდიონ ევდოშვილის ქუჩის მოსახლეობას.
კომპანია ბოდიშს უხდის მომხმარებლებს შექმნილი დისკომფორტის გამო. სამუშაოების დასრულების შემდეგ აბონენტებს ელექტრომომარაგება აღუდგება.
 </description><pubDate>Tue, 18 Aug 2020 15:19:13 GMT</pubDate></item><item><title>„ქართული ოცნების“ ლიდერებმა წალკის მუნიციპალიტეტის სოფელ იმერაში ახალაშენებული სკოლა დაათვალიერეს</title><link>https://www.interpressnews.ge/ka/article/614222-kartuli-ocnebis-liderebma-calkis-municipalitetis-sopel-imerashi-axalashenebuli-skola-daatvalieres/</link><description>საქართველოს პრემიერ-მინისტრმა გიორგი გახარიამ, „ქართული ოცნების“ გენერალურმა მდივანმა კახა კალაძემ, პარლამენტის თავმჯდომარე არჩილ თალაკვაძემ, ბოლნისის, დმანისის, თეთრიწყაროს და წალკის მაჟორიტარი დეპუტატობის კანდიდატმა გოგი მეშველიანმა და წალკის მერმა ილია საბაძემ სოფელ იმერაში ახლად აშენებული სკოლა დაათვალიერეს, რომელშიც სარემონტო სამუშაოები მიმდინარეობს.
„ქართული ოცნების“ ინფორმაციით, წალკის მუნიციპალიტეტის სოფელ იმერას ახალი სკოლის მშენებლობა 2019 წელს დაიწყო და სექტემბერში დასრულდება. სკოლა 60 მოსწავლეზეა გათვლილი. პროექტში გათვალისწინებულია შიდა და გარე სივრცეების, ასევე რეკრეაციული ზონების მოწყობა. სკოლა თანამედროვე სტანდარტების შესაბამისად შენდება და სრულად იქნება ადაპტირებული შეზღუდული შესაძლებლობების მქონე პირთათვის. მის მშენებლობას საქართველოს მთავრობა 1,2 მლნ ლარით აფინანსებს.
„ქართული ოცნების” ლიდერები, ასევე, სკოლასთან შეკრებილ მოსახლეობას გაესაუბრნენ და ადგილობრივების საჭიროებების შესახებ ინფორმაცია პირადად მოისმინეს.</description><pubDate>Tue, 18 Aug 2020 15:19:13 GMT</pubDate></item><item><title>ირაკლი კობახიძე - გიორგი ანწუხელიძის გმირობა კიდევ ერთხელ შეგვახსენებს თითოეული ჩვენგანის ვალდებულებას, ვიდგეთ ქვეყნის თავისუფლების სადარაჯოზე</title><link>https://www.interpressnews.ge/ka/article/614223-irakli-kobaxize-giorgi-ancuxelizis-gmiroba-kidev-ertxel-shegvaxsenebs-titoeuli-chvenganis-valdebulebas-vidget-kveqnis-tavisuplebis-sadarajoze/</link><description>საპარლამენტო უმრავლესობის წევრი ირაკლი კობახიძე საქართველოს ეროვნული გმირის, გიორგი ანწუხელიძის დაბადების დღესთან დაკავშირებით „ფეისბუქზე“ პოსტს აქვეყნებს.
ირაკლი კობახიძის განცხადებით, გიორგი ანწუხელიძის გმირობა კიდევ ერთხელ შეგვახსენებს თითოეული ჩვენგანის ვალდებულებას, ვიდგეთ ქვეყნის თავისუფლების სადარაჯოზე
„დღეს გიორგი ანწუხელიძის დაბადების დღეა. ფასდაუდებელია მსხვერპლი, რომელიც მან ჩვენი სამშობლოსთვის გაიღო. გიორგი ანწუხელიძის გმირობა კიდევ ერთხელ შეგვახსენებს თითოეული ჩვენგანის ვალდებულებას, ვიდგეთ ჩვენი ქვეყნის თავისუფლების სადარაჯოზე. დიდება გმირებს!“- წერს ირაკლი კობახიძე საკუთარ „ფეისბუქის“ გვერდზე.
ინფორმაციას საქართველოს პარლამენტის პრესსამსახური ავრცელებს.
 
 </description><pubDate>Tue, 18 Aug 2020 15:19:13 GMT</pubDate></item><item><title>“ქართული ოცნების“ ლიდერებმა სოფელ  ბეშთაშენის ახალი გზა დაათვალიერეს</title><link>https://www.interpressnews.ge/ka/article/614226-kartuli-ocnebis-liderebma-sopel-beshtashenis-axali-gza-daatvalieres/</link><description>საქართველოს პრემიერ-მინისტრმა გიორგი გახარიამ, „ქართული ოცნების“ გენერალურმა მდივანმა კახა კალაძემ, პარლამენტის თავმჯდომარე არჩილ თალაკვაძემ, ბოლნისის, დმანისის, თეთრიწყაროსა და წალკის მაჟორიტარი დეპუტატობის კანდიდატმა გოგი მეშველიანმა და წალკის მერმა ილია საბაძემ სოფელ ბეშთაშენის ახალი გზა დათვალიერეს.
მათივე ინფორმაციით, „ქართული ოცნების“ ლიდერები განხორციელებული ინფრასტრუქტურული სამუშაოებით დაინტერესდნენ. როგორც წალკის მერმა აღნიშნა, პროექტის ჯამური ღირებულება 2 მლნ ლარზე მეტია და ის ადგილობრივი ბიუჯეტიდან დაფინანსდა.
თბილისი-წალკის საავტომობილო გზიდან, სოფელ ბეშთაშენის ხიდამდე ბეტონის საფარის მოწყობის სამუშაოები 2019 წლის მარტში დაიწყო და ივლისში დასრულდა. პროექტის ფარგლებში დაიგო 3,8 კმ გზა.
ინფორმაციას პარტია „ქართული ოცნების“ პრესსამსახური ავრცელებს.</description><pubDate>Tue, 18 Aug 2020 15:19:13 GMT</pubDate></item><item><title>Ferring Pharmaceuticals-ი საქართველოში საინვესტიციო პოტენციალით დაინტერესდა</title><link>https://www.interpressnews.ge/ka/article/614227-ferring-pharmaceuticals-i-sakartveloshi-sainvesticio-potencialit-dainteresda/</link><description>ეკონომიკისა და მდგრადი განვითარების მინისტრმა ნათია თურნავამ და სააგენტოს „აწარმოე საქართველოში“ დირექტორმა მიხეილ ხიდურელმა მსხვილ შვეიცარულ ფარმაცევტულ კომპანიასთან Ferring Pharmaceuticals ონლაინ შეხვედრა გამართეს. ამის შესახებ ინფორმაციას სააგენტო „აწარმოე საქართველოში“ ავრცელებს.
მათივე ინფორმაციით, კომპანიის წარმომადგენლები საქართველოში არსებულ ეკონომიკურ ვითარებას და საინვესტიციო გარემოს დადებითად აფასებენ.
,,ჩვენთვის სამედიცინო სექტორის განვითარება ერთ-ერთ უმნიშვნელოვანეს პრიორიტეტს წარმოადგენს. ასეთი მაღალი დონის, საერთაშორისო კომპანიის მხრიდან საქართველოთი დაინტერესება, ჩვენ მიერ შერჩეული ინვესტიციის მოზიდვის სტრატეგიის სისწორეს კიდევ ერთხელ ადასტურებს,” - განაცხადა სააგენტოს „აწარმოე საქართველოში” აღმასრულებელმა დირექტორმა, მიხეილ ხიდურელმა.
 
აღსანიშნავია, რომ ეკონომიკისა და მდგრადი განვითარების სამინისტრო, სააგენტოსთან „აწარმოე საქართველოში“ ერთად, უცხოური ინვესტიციების პროაქტიული მოზიდვის სტრატეგიისა და სამოქმედო გეგმას აგრძელებს, რომლის ფარგლებშიც უკვე გაიმართა ონლაინ შეხვედრები ისეთ კომპანიებთან, როგორებიცაა Bosch Service Solutions , Nestle , Stadler Rail და სხვა.
 </description><pubDate>Tue, 18 Aug 2020 15:19:13 GMT</pubDate></item><item><title>დავით ჭიჭინაძე - ვაფრთხილებ ოპოზიციას, ივანიშვილი მალე დაიწყებს მათთან „დალაგებას“, რადგან  გუნდი, რომელიც სამარეში მიჰყვება, აღარ აინტერესებს</title><link>https://www.interpressnews.ge/ka/article/614228-davit-chichinaze-vaprtxileb-opozicias-ivanishvili-male-daicqebs-mattan-dalagebas-radgan-gundi-romelic-samareshi-mihqveba-agar-ainteresebs/</link><description>ვაფრთხილებ ოპოზიციას, ივანიშვილი მალე დაიწყებს მათთან „დალაგებას“, რადგან ის გუნდი, რომელიც სამარეში მიჰყვება აღარ აინტერესებს, - ამის შესახებ პოლიტიკური მოძრაობა „ტრიბუნას“ ლიდერი, დავით ჭიჭინაძე აცხადებს.
ჭიჭინაძე თვლის, რომ ისეთი დეკლარაციები, რასაც დღეს ხელი მოეწერა, ბევრი ყოფილა, მაგრამ არცერთს ბოლომდე არ უმუშავია.
“ბიძინა ივანიშვილი „ოცნებაზე“ ადრე აპირებს მგონი, წასვლას. ივანიშვილი არც ისეთი უგონო კაცია, ვერ ხვდებოდეს, რომ ის, როგორც პოლიტიკოსი, თავის თავს ამთავრებს. თან ისეთ ანტიდასავლურ ნაბიჯებს დგამს, ამერიკელებიც აღარ „გაუპრავებენ“ არაფერს და ისინი „წაიყვანენ“ . შესაბამისად, ივანიშვილს ნაკლებად აინტერესებს ის გუნდი, რომელიც მას უნდა ჩაჰყვეს სამარეში და ამიტომ არის, რომ ვეღარც მის დაპირებებს ვისმენთ, არც თავად ჩნდება არსად.
რაც შეეხება ოპოზიციის დეკლარაციას, რომელსაც დღეს მოეწერა ხელი, ბევრი გვინახავს ასეთი დეკლარაციები, და ისიც, რომ არცერთს ბოლომდე არ უმუშავია. სწორედ ამიტომ, ვაფრთხილებ ოპოზიციას, რომ ივანიშვილი მათთან აუცილებლად დაიწყებს ვაჭრობას, დალაგებას და ჯობია არ შეყვნენ, მითუმეტეს, რომ ამის გამოცდილება დიდი აქვთ. თუმცა უკვე აშკარად ჩანს, რომ ოპოზიციიდან ბევრს აქვს კუდები გადაბმული „ოცნებასთან“. „ევროპული საქართველო“ ამას უბრალოდ, ვეღარ მალავს, იმდენი იკეკლუცეს პრემიერთან. „ოცნებამ“ კი, შეგნებულად აღარ დამალა და შეგნებულად გაასაჯაროვა ეს ამბავი, როგორც ჩანს, ახალი პარტნიორები გაიჩინეს „ევროპული საქართველოს“ გარდა და იმიტომ. რაც შეგვეხება ჩვენ პოლიტიკურ ძალას, „ტრიბუნას“, ჩვენ კოალიციაში არავისთან არ ვაპირებთ შესვლას! არც „ოცნებასთან“ და არც ოპოზიციასთან!“, - აცხადებს ჭიჭინაძე.</description><pubDate>Tue, 18 Aug 2020 15:19:13 GMT</pubDate></item><item><title>გოგი მეშველიანი - ჩვენ ერთად გავიმარჯვებთ ამ არჩევნებში, ერთად გადავლახავთ ყველა გამოწვევას და ვიშრომებთ საქართველოს წარმატებისთვის</title><link>https://www.interpressnews.ge/ka/article/614229-gogi-meshveliani-chven-ertad-gavimarjvebt-am-archevnebshi-ertad-gadavlaxavt-qvela-gamocvevas-da-vishromebt-sakartvelos-carmatebistvis/</link><description>ჩვენ ერთად გავიმარჯვებთ ამ არჩევნებში, ერთად გადავლახავთ ყველა გამოწვევას და ვიშრომებთ საქართველოს წარმატებისთვის, - ამის შესახებ „ქართული ოცნება-დემოკრატიული საქართველოს“ ბოლნისის, დმანისის, თეთრიწყაროს და წალკის მაჟორიტარი დეპუტატობის კანდიდატმა გოგი მეშველიანმა წალკაში განაცხადა.
გოგი მეშველიანის თქმით, „ქართული ოცნების“ გუნდის მთავარი ამოცანა თითოეულ ადამიანზე ზრუნვაა და ამისთვის ძალიან ბევრი კეთდება ყველა რეგიონში.
„წალკის მრავალეთნიკური საზოგადოება ჩვენი ქვეყნის სიმდიდრეა. ამ საზოგადოებას მრავალსაუკუნოვანი თანაცხოვრების გამოცდილება აქვს. მრავალეთნიკური, მრავალკონფესიური ისტორიის ის თვითმყოფადი ისტორიული და ტურისტული ძეგლები, რომლებიც წალკაში გვხვდება, სწორედ იმის ნიშანია, რომ ამ საზოგადოებას შეუძლია ერთად ცხოვრება, ერთად საქმის კეთება. ეს ტურისტული ძეგლები ადგილობრივი ლანდშაფტის, განსაკუთრებული ჰავის გათვალისწინებით, უნდა გახდეს ტურისტული მიზიდულობის განსაკუთრებული ობიექტი და დამატებითი შემოსავლების წყარო ადგილობრივი საზოგადოებისთვის. ამისთვის ძალიან ბევრი კეთდება. აქედან სულ რამდენიმე კილომეტრში ნახავდით უნიკალურ სამშენებლო სამუშაოებს, რომელიც წალკას ჩვენი რეგიონის ტურისტულ მარგალიტად აქცევს. ჩვენი გუნდის მთავარი ამოცანა, როგორც ჩემმა მეგობრებმა აღნიშნეს, თითოეულ ადამიანზე ზრუნვაა და ამისთვის ძალიან ბევრი კეთდება ყველა რეგიონში. ძალიან ბევრი პროექტი ხორციელდება წალკაში, მათ შორის, სოფლის მეურნეობის მიმართულებით. ძალიან ბევრი კეთდება ინფრასტრუქტურის განვითარების მიმართულებით. აქედან რამდენიმე ასეულ მეტრში მიმდინარეობს მაგისტრალური გაზსადენის მშენებლობა, და ამასთან ერთად, წალკის 10 სოფლის გაზიფიცირება. ეს ძალიან მნიშვნელოვანია ადგილობრივი, ცივი ზამთრის გათვალისწინებით და მე ვფიქრობ, ამ პროექტის განვითარება საბოლოო ჯამში წალკაში ძალიან ბევრ ადამიანს დააბრუნებს და აქ ცხოვრება გახდება განსაკუთრებით მიმზიდველი”, - განაცხადა გოგი მეშველიანმა.
დეპუტატობის კანდიდატის თქმით, ბოლო წლების განმავლობაში საგზაო ინფრასტრუქტურაში, სახელმწიფო მნიშვნელობის გზებში 25 მილიონ ლარზე მეტია ინვესტირებული. 7,5 მილიონ ლარზე მეტია ადგილობრივი მნიშვნელობის გზებზე დახარჯული, 5 მილიონ ლარზე მეტი წყლის სისტემის მოწესრიგებაში.
მისივე თქმით, გამოწვევა ძალიან ბევრია.
„ჩვენ გვქონდა შეხვედრები ადგილობრივ მოსახლეობასთან და მათ ძალიან აწუხებთ მიწის რესურსთან წვდომის და სარგებლობის საკითხი, ბევრი სამართლებრივი თემაა დაგროვილი, რომლის გადაწყვეტაშიც მე, რა თქმა უნდა, ჩვენს გუნდთან ერთად აქტიურ მონაწილეობას მივიღებ. ყველა ამ საკითხის გადაჭრას მთელი სახელისუფლებო გუნდის აქტიური ჩართულობა სჭირდება და მე დაუღალავად ვიშრომებ იმისთვის, რომ ყველა ის საკითხი, რომელიც ჩანიშნულია თვითმმართველობასთან ერთად, მოკლე ვადებში და რაც მთავარია, სამართლიანად გადაწყდეს. ჩვენ ერთად გავიმარჯვებთ მეგობრებო ამ არჩევნებში, ერთად გადავლახავთ ყველა გამოწვევას, და ვიშრომებთ საქართველოს წარმატებისთვის! დიდი მადლობა ყველას!“ - განაცხადა გოგი მეშველიანმა.
ინფორმაციას „ქართული ოცნება-დმეოკრატიული საქართველოს“ პრესსამსახური ავრცელებს.
 </description><pubDate>Tue, 18 Aug 2020 15:19:13 GMT</pubDate></item><item><title>იგორ დოლგოვი - არ ვაღიარებთ და არ გვჯერა ბელარუსში არჩევნების შედეგების</title><link>https://www.interpressnews.ge/ka/article/614230-igor-dolgovi-ar-vagiarebt-da-ar-gvjera-belarusshi-archevnebis-shedegebis/</link><description>საქართველოში უკრაინის ელჩის იგორ დოლგოვის განცხადებით, ოფიციალური კიევი არ აღიარებს ბელარუსის არჩევნების შედეგებს და იმედს გამოთქვამს, რომ ქვეყნის ხელისუფლება მოსახლეობის კეთილ ნებას მხედველობაში მიიღებს.
უკრაინის ელჩის თქმით, ბელარუსში, საპატიმროებში ჯერ კიდევ ბევრი უდანაშაულო ადამიანი რჩება და ქვეყანაში არსებული ვითარება, არა მხოლოდ ბელარუსისა და მეზობელი ქვეყნების, არამედ მთელი ევროპის პრობლემაა.
„ეს არ არის მხოლოდ ბელარუსის პრობლემა. არც მხოლოდ მეზობლების პრობლემაა, არამედ მთელი ევროპის და რატომ? იმიტომ, რომ ბელარუსის მოსახლეობის ნება უგულებელყოფილ იქნა, რადგან ხელისუფლებამ და საპოლიციო ძალებმა ჩაახშეს მოქალაქეების მშვიდობიანი მანიფესტაცია. არჩევნების დღიდან, უკვე პროტესტის მეათე დღეს ვუყურებთ მინსკში და, რა თქმა უნდა, ვიმედოვნებთ, რომ ხელისუფლებასა და მოსახლეობას შორის დიალოგი შედგება, ბელარუსმა დახმარებისა და დიალოგის ფასილიტაციის უკვე არაერთი შეთავაზება მიიღო. რა თქმა უნდა, პირველი, რასაც ველით, არის ის, რომ ამ პროცესების დროს დაპატიმრებული ყველა მოქალაქე გათავისუფლებული იქნება საპატიმროდან. მინდა შეგახსენოთ, რომ უკრაინელებიც დააპატიმრეს ბელარუსის ტერიტორიაზე და უკრაინის საგარეო საქმეთა სამინისტროსა და საელჩოს ჩართულობით მათი გათავისუფლება მოხდა, მაგრამ ჯერ კიდევ ბევრი უდანაშაულო ადამიანი რჩება საპატიმროში.
ჩვენ არ ვემხრობით მსგავს ქმედებას, არ ვაღიარებთ და არ გვჯერა არჩევნების შედეგების და ვიმედოვნებთ, რომ დიალოგი შედგება და ვიმედოვნებთ, რომ ხალხის კეთილი ნება ბელარუსის ხელისუფლების მიერ მხედველობაში იქნება მიღებული“, - განაცხადა იგორ დოლგოვმა.
 </description><pubDate>Tue, 18 Aug 2020 15:19:13 GMT</pubDate></item><item><title>ნინო ვიბლიანი - 21 აგვისტოდან იქნება შესაძლებლობა, რომ მესტიასა და ლენჯერს შორის არსებული შეზღუდვები მოიხსნას, ერთი ჩაკეტილი სივრცე იქნება</title><link>https://www.interpressnews.ge/ka/article/614231-nino-vibliani-21-agvistodan-ikneba-shesazlebloba-rom-mestiasa-da-lenjers-shoris-arsebuli-shezgudvebi-moixsnas-erti-chaketili-sivrce-ikneba/</link><description>ეპიდსიტუაციიდან გამომდინარე, 21 აგვისტოდან ლენჯერი და მესტია ერთი ჩაკეტილი სივრცე იქნება , - ამის შესახებ  „ინტერპრესნიუსს“ სამეგრელო-ზემო სვანეთის გუბერნატორის მოადგილემ ნინო ვიბლიანმა განუცხადა.
„ მესტიის მუნიციპალიტეტი ჩაკეტილი სივრცე იყო და ორი გამშვები პუნქტი ფუნქციონირებდა. იგეგმება პირველი გამშვები პუნქტის მოხსნა. საკარანტინო 12- დღიანი ვადა გადის 21 აგვისტოს. მუნიციპალიტეტის ქვედა ზონაში ტესტირების პასუხები უარყოფითია და კორონავირუსის არცერთი შემთხვევა არ ფიქსირდება. აქედან გამომდინარე, იხსნება ქვედა ზონა. რაც შეეხება ზედა ზონას, ახლა იქნება შესაძლებლობა, რომ მესტიასა და ლენჯერს შორის არსებული შეზღუდვები მოიხსნას. ლენჯერი და მესტია ერთი ჩაკეტილი სივრცე იქნება“, - განაცხადა ნინო ვიბლიანმა.
მისივე თქმით, PCR კვლევა ჩაუტარდება კონკრეტულად იმ ადამიანებს, რომლებსაც COVID-19-სთვის დამახასიათებელი სიმპტომები აქვთ.
„დღეს მუნიციპალიტეტში მასიური თერმოსკრინინგი დაიწყო და სრულად მოიცავს მუნიციპალიტეტს. თერმოსკრინინგი მუნიციპალიტეტში 2-3 დღის განმავლობაში სრულად იქნება ჩატარებული. რაც შეეხება PCR კვლევებს, ეს კვლევა ჩატარდება კონკრეტულად იმ პირებზე, რომლებსაც COVID-ის დამახასიათებელი სიმპტომები ექნებათ“, - განაცხადა ნინო ვიბლიანმა.
 </description><pubDate>Tue, 18 Aug 2020 15:19:13 GMT</pubDate></item></channel></rss>
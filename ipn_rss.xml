<?xml version="1.0" encoding="UTF-8"?>
<rss version="2.0"><channel><title>Interpressnews feed</title><link>http://www.interpressnews.ge/ka</link><description>საინფორმაციო სააგენტო “ინტერპრესნიუსი“</description><lastBuildDate>Thu, 20 Aug 2020 08:46:47 GMT</lastBuildDate><generator>PyRSS2Gen-1.1.0</generator><docs>http://blogs.law.harvard.edu/tech/rss</docs><item><title>ეკატერინე ტიკარაძე - საქართველოში ფრენები დარჩება იმ რეჟიმში, როგორც აქამდე იყო</title><link>https://www.interpressnews.ge/ka/article/614451-ekaterine-tikaraze-sakartveloshi-prenebi-darcheba-im-rezhimshi-rogorc-akamde-iqo/</link><description>საქართველოში ფრენები დარჩება იმ რეჟიმში, როგორც აქამდე იყო. ამის შესახებ ჯანდაცვის მინისტრმა ეკატერინე ტიკარაძემ დღეს, მთავრობის ადმინისტრაციაში გამართულ ბრიფინგზე განაცხადა.
მისივე თქმით, ფრენების შესახებ დამატებითი გადაწყვეტილებები იმის მიხედვით მიიღება, თუ როგორი იქნება კოვიდინფექციის გავრცელება.
„ეს არის გლობალური პრობლემა და ამასთან დაკავშირებით თქვენ იცით, რომ მნიშვნელოვანია ის სტატისტიკა, თუ რომელ ქვეყანაში, როგორ ვითარდება კოვიდინფექციის გავრცელება. ამასთან დაკავშირებით ჩვენ საერთაშორისო პარტნიორებთან ერთად ვიღებთ გადაწყვეტილებებს. დღესდღეობით ფრენები დარჩება იმ რეჟიმში, როგორც ამ მომენტისთვის არის და იმის მიხედვით, თუ როგორ განვითარდება სექტემბრის თვეში კოვიდინფექციის გავრცელება, ჩვენ მივიღებთ დამატებით გადაწყვეტილებებს“, - განცხადა ეკატერინე ტიკარაძემ.
 </description><pubDate>Thu, 20 Aug 2020 08:46:47 GMT</pubDate></item><item><title>საფრანგეთსა და ესპანეთში კარანტინის დასრულების დროიდან კორონავირუსით ინფიცირების რეკორდული დღიური მაჩვენებელი დაფიქსირდა</title><link>https://www.interpressnews.ge/ka/article/614409-saprangetsa-da-espanetshi-karantinis-dasrulebis-droidan-koronavirusit-inpicirebis-rekorduli-dgiuri-machvenebeli-dapiksirda/</link><description>საფრანგეთსა და ესპანეთში კარანტინის დასრულების დროიდან კორონავირუსით ინფიცირების რეკორდულად მაღალი დღიური მაჩვენებელი დაფიქსირდა.
საფრანგეთის ჯანდაცვის ეროვნული სააგენტოს ინფორმაციით, ქვეყანაში, ბოლო 24 სააათში, კორონავირუსის 3 776 შემთხვევა დადასტურდა და ინფიცირებულთა საერთო რაოდენობა 225 043-მდე გაიზარდა.
აღსანიშნავია, რომ გასული დღე-ღამის განმავლობაში გამოვლენილი შემთხვევების რაოდენობა რეკორდულად მაღალი დღიური მაჩვენებელია ქვეყნისთვის მაისის შუა რიცხვებიდან, ანუ იმ დროიდან, როდესაც საკარანტინო რეჟიმი დასრულდა.
რაც შეეხება ესპანეთს, ქვეყანაში, ბოლო 24 საათში, კოვიდ 19-ის 3 715 შემთხვევა დადასტურდა, რაც ყველაზე მაღალი დღიური მაჩვენებელია ივნისის ბოლოდან ანუ იმ პერიოდიდან, როდესაც ქვეყანაში კორონავირუსის გამო დაწესებული კარანტინი დასრულდა.
ესპანეთის ჯანდაცვის სამინისტროს ინფორმაციით, ქვეყანაში ინფიცირებულთა საერთო რაოდენობა 370 867-მდე გაიზარდა.
 
იხილეთ ვიდეო: საფრანგეთსა და ესპანეთში კარანტინის დასრულების დროიდან კორონავირუსით ინფიცირების რეკორდული მაჩვენებელი დაფიქსირდა  </description><pubDate>Thu, 20 Aug 2020 08:46:47 GMT</pubDate></item><item><title>საქართველოში კორონავირუსის 9 ახალი შემთხვევა გამოვლინდა, გამოჯანმრთელებულთა რიცხვი 10-ით გაიზარდა</title><link>https://www.interpressnews.ge/ka/article/614414-sakartveloshi-koronavirusis-9-axali-shemtxveva-gamovlinda-gamojanmrtelebulta-ricxvi-10-it-gaizarda/</link><description>საქართველოში კორონავირუსის 9 ახალი შემთხვევა გამოვლინდა და ინფიცირებულთა რაოდენობა 1 370 გახდა. ამის შესახებ ინფორმაცია მთავრობის მიერ შექმნილ სპეციალურ ვებგვერდ stopcov.ge-ზე გამოქვეყნდა.
გამოჯანმრთელებულების რაოდენობა კი, 10-ით გაიზარდა და ამჟამინდელი მონაცემებით 1108-ია. კარანტინის რეჟიმში იმყოფება 6903 მოქალაქე, სტაციონარში მეთვალყურეობის ქვეშ –278.
უცხოეთიდან სამკურნალოდ გადმოყვანილია საქართველოს 41 მოქალაქე.
კორონავირუსის შედეგად ქვეყანაში 17 პაციენტი გარდაიცვალა.
 
იხილეთ ვიდეო: საქართველოში კორონავირუსის 9 ახალი შემთხვევა გამოვლინდა, გამოჯანმრთელებულთა რიცხვი 10-ით გაიზარდა </description><pubDate>Thu, 20 Aug 2020 08:46:47 GMT</pubDate></item><item><title>რუსეთში კორონავირუსის 4 785 ახალი შემთხვევა გამოვლინდა და 110 ადამიანი გარდაიცვალა</title><link>https://www.interpressnews.ge/ka/article/614438-rusetshi-koronavirusis-4-785-axali-shemtxveva-gamovlinda-da-110-adamiani-gardaicvala/</link><description>რუსეთში ბოლო დღე-ღამის განმავლობაში, კორონავირუსის 4 785 ახალი შემთხვევა გამოვლინდა და დაინფიცირებულთა საერთო რაოდენობამ 942 106-ს მიაღწია, - ამის შესახებ ინფორმაციას რუსული მედია კორონავირუსთან ბრძოლის მიზნით შექმნილი ოპერატიული შტაბის მონაცემებზე დაყრდნობით ავრცელებს.
მათივე განცხადებით, კორონავირუსით ქვეყანაში კიდევ 110 ადამიანი გარდაიცვალა და ვირუსით დაღუპულთა რიცხვი, საერთო ჯამში, 16 099-მდე გაიზარდა.
ოფიციალური სტატისტიკით, რუსეთში „კოვიდ 19“-სგან 755 513 პაციენტი გამოჯანმრთელდა. ცნობისთვის, კოვიდინფიცირებულების რაოდენობით რუსეთი
აშშ-ს, ბრაზილიისა და ინდოეთის შემდეგ მეოთხე ადგილზეა მსოფლიოში.
 
 
 
 </description><pubDate>Thu, 20 Aug 2020 08:46:47 GMT</pubDate></item><item><title>დონალდ ტრამპი - ბარაქ ობამა ძალიან არაეფექტური, ძალიან საშინელი პრეზიდენტი იყო</title><link>https://www.interpressnews.ge/ka/article/614403-donald-trampi-barak-obama-zalian-araepekturi-zalian-sashineli-prezidenti-iqo/</link><description>შეხედეთ, რა ცუდი და არაეფექტური პრეზიდენტი იყო ის, ძალიან არაეფექტური, საშინელი პრეზიდენტი იყო, - ამის შესახებ აშშ-ის პრეზიდენტმა დონალდ ტრამპმა წინამორბედის, ბარაქ ობამას იმ სიტყვებზე კომენტირებისას განაცხადა, რომელიც ყოფილმა პრეზიდენტმა „დემოკრატების“ ყრილობის ფარგლებში უნდა წარმოთქვას.
დონალდ ტრამპის თქმით, სწორედ ბარაქ ობამას არაეფექტური პრეზიდენტობის გამო აირჩია ხალხმა ის ამერიკის პრეზიდენტად.
„პრეზიდენტმა ობამამ თავის საქმე კარგად ვერ შეასრულა, სწორედ პრეზიდენტ ობამასა და ჯო ბაიდენის გამო ვარ მე აქ. მათ ისეთი ცუდი საქმე გააკეთეს, რომ თქვენს წინაშე ვდგავარ, როგორც პრეზიდენტი,“- აღნიშნა დონალდ ტრამპმა თეთრ სახლში გამართულ პრესკონფერენციაზე.
მოგვიანებით კი აშშ-ის პრეზიდენტმა სოციალურ ქსელ „ტვიტერში“ პოსტი გამოაქვეყნა, სადაც ბარაქ ობამა და ჰილარი კლინტონი „ბრძოლის ველზე“ მიიწვია.
„კეთილი იყოს თქვენი მობრძანება ბარაქ და არაკეთილსინდისიერო ჰილარი. ბრძოლის ველზე შევხვდებით,“ - წერს დონალდ ტრამპი.
ცნობისათვის, ბარაქ ობამა „დემოკრატების“ მიმდინარე ყრილობის ფარგლებში სიტყვას წარმოთქვამს. წინასწარ გავრცელებული ტექსტის მიხედვით, ობამა დონალდ ტრამპს მკაცრად გააკრიტიკებს და იტყვის, რომ დონალდ ტრამპი აშშ-ის პრეზიდენტობას ისე ეპყრობა, როგორც „რეალით შოუს“.
“მას არ გამოუჩენია ინტერესი საერთო ენის გამოსანახად, არ გამოუჩენია ინტერესი, სამსახურეობრივი ძალაუფლება ვინმეს სასარგებლოდ გამოეყენებინა გარდა საკუთარი თავისა და მეგობრებისა, არ დაინტერესებულა, პრეზიდენტობას სხვაგვარად მოქცეოდა და არა ისე, როგორც რეალით შოუს, რომლის გამოყენებაც მხოლოდ ყურადღების მისაპყრობად არის შესაძლებელი,“ -აღნიშნულია ბარაქ ობამას წარმოსათქმელი სიტყვის ტექსტის ამონარიდში.
 
 </description><pubDate>Thu, 20 Aug 2020 08:46:47 GMT</pubDate></item><item><title>“თავისუფალ დემოკრატებს“ ნინო გოგუაძე და სანდრო ბარამიძეც ტოვებს</title><link>https://www.interpressnews.ge/ka/article/614419-tavisupal-demokratebs-nino-goguaze-da-sandro-baramizec-tovebs/</link><description>მთაწმინდა-კრწანისის მაჟორიტარი დეპუტატობის კანდიდატის შალვა შავგულიძის განცხადებით, “თავისუფალ დემოკრატებს“ ნინო გოგუაძე და სანდრო ბარამიძეც ტოვებს. როგორც შალვა შავგულიძემ განაცხადა, პარტიას ტოვებს “თავისუფალი საქართველოს“ ახალგაზრდული ორგანიზაციის ლიდერი გიორგი ქიტიაშვილიც.
„პარტიიდან წასვლის შემდეგ, ჩვენ, ინდივიდუალურად, პარტიული კუთვნილების გარეშე, გავაგრძელებთ თანამშრომლობას „ევროპულ საქართველოსთან“ და არჩევნებში მათთან ერთად მივიღებთ მონაწილეობას, რაზეც მათგან უპირობო შემოთავაზება გვაქვს“, -განაცხადა შავგულიძემ.
შეგახსენებთ, შალვა შავგულიძემ პარტია “თავისუფალ დემოკრატები “ დატოვა.</description><pubDate>Thu, 20 Aug 2020 08:46:47 GMT</pubDate></item><item><title>მარტიდან დღემდე ოკუპირებული რეგიონებიდან 1000-მდე ადამიანი გადმოვიდა, აქედან 316 პაციენტი სხვადასხვა დიაგნოზით საავადმყოფოებში გადაიყვანეს</title><link>https://www.interpressnews.ge/ka/article/614448-martidan-dgemde-okupirebuli-regionebidan-1000-mde-adamiani-gadmovida-akedan-316-pacienti-sxvadasxva-diagnozit-saavadmqopoebshi-gadaiqvanes/</link><description>პანდემიასთან გასამკლავებლად, საქართველოს ხელისუფლებისა და საერთაშორისო ორგანიზაციების მიერ აფხაზეთის რეგიონს რეგულარულად მიეწოდება სამედიცინო აღჭურვილობა, მედიკამენტები და ჰიგიენური საშუალებები. ამის შესახებ სახელმწიფო მინისტრის აპარატის განცხადებაშია აღნიშნული, რომელსაც „ინტერპრესნიუსი“ უცვლელად გთავაზობთ:
“მსოფლიოში „კოვიდ-19“ პანდემიის გავრცელებისთანავე, საქართველოს ხელისუფლებამ დაიწყო ვირუსთან ეფექტიანი და კოორდინირებული ბრძოლა, გავრცელების მაქსიმალური პრევენციის, შენელებისა და გავრცელების მართვის მიმართულებით. შედეგად, საქართველო დღეს COVID-19-თან ბრძოლის კუთხით, ერთ-ერთი წარმატებული მაგალითია, რასაც მრავალი საერთაშორისო შეფასებაც ადასტურებს.
 ამ ვითარებაში, ოკუპირებული აფხაზეთისა და ცხინვალის რეგიონებში მცხოვრები მოსახლეობა, სამწუხაროდ, განსაკუთრებული საფრთხის წინაშე დადგა, ადგილზე მძიმე ჰუმანიტარული მდგომარეობისა და ხელოვნური იზოლაციის გათვალისწინებით. სწორედ ამიტომ, კორონავირუსის გავრცელების პირველივე დღეებიდან, საქართველოს ხელისუფლებამ განაცხადა, რომ ოკუპირებულ ტერიტორიებზე მცხოვრებ ადამიანებს ამ გამოწვევასთან მარტო არ დატოვებს და მათი დახმარებისთვის სრული მზადყოფნა გამოთქვა.
ამ განცხადებას მყისიერად მოჰყვა კონკრეტული ქმედებები, რაც ძირითადად ოთხ მიმართულებას მოიცავს:
ცნობიერების ამაღლების მიზნით, უმოკლეს ვადაში აფხაზურ და ოსურ ენებზე ითარგმნა და საერთაშორისო პარტნიორებისა და არასამთავრობო ორგანიზაციების დახმარებით გავრცელდა საინფორმაციო მასალა კოვიდ-ინფექციასთან გამკლავების მიზნით რეკომენდაციებისა და პრევენციული ზომების შესახებ, მათ შორის დაავადებათა კონტროლის ეროვნული ცენტრის მომზადებული პროტოკოლები და სახელმძღვანელოები; ასევე, ინფორმაცია ოფიციალურ ვებ-გვერდზე www.stopcov.ge ხელმისაწვდომი გახდა აფხაზურ და ოსურ ენებზე;
გამოცდილების გაზიარების მიზნით, ადგილობრივი ექიმებისთვის რეგულარულ რეჟიმში მიმდინარეობს ონლაინ-კონსულტაციის გაწევა და შესაბამისი რჩევების მიცემა ქართველი სპეციალისტების მიერ; საქართველოს ხელისუფლების მხარდაჭერით, აფხაზეთის რეგიონში განხორციელდა ჯანდაცვის მსოფლიო ორგანიზაციის მისია, ადგილზე არსებული მდგომარეობის შეფასებისა და რეკომენდაციების შემუშავებისთვის;
 პანდემიასთან გასამკლავებლად, საქართველოს ხელისუფლებისა და საერთაშორისო ორგანიზაციების მიერ აფხაზეთის რეგიონს რეგულარულად მიეწოდება სამედიცინო აღჭურვილობა, მედიკამენტები და ჰიგიენური საშუალებები.
მიმდინარეობს კორონავირუსით ინფიცირებული ადამიანების მკურნალობა საქართველოს კონტროლირებად ტერიტორიაზე. კერძოდ, ოკუპირებულ აფხაზეთში პანდემიის გავრცელების დღიდან, ცენტრალური ხელისუფლების კონტროლირებად ტერიტორიაზე სამკურნალოდ 4 პაციენტი, მათ შორისსამედიცინო სფეროს ორი წარმომადგენელი იქნა გადმოყვანილი. მათგან ერთი უკვე გამოჯანმრთელდა, ხოლო სამის მკურნალობა გრძელდება. 
შესაბამისი სახელმწიფო უწყებების მიერ ერთობლივად მომზადდა ოკუპირებული რეგიონებიდან პაციენტების მართვის გეგმა, ხოლო ენგურის ხიდთან გაიხსნა საველე ჰოსპიტალი, სადაც განთავსებული ექიმები ოკუპირებული ტერიტორიიდან გადმოსულ თითოეულ პაციენტს უზომავენ სიცხეს და ჩივილების შესაბამისად ხდება მათი გადაყვანა სხვადასხვა სამედიცინო დაწესებულებაში.
ინფიცირებული პაციენტების მკურნალობის მიზნით, რეკორდულ დროში აღიჭურვა და მუშაობა დაიწყო რუხის საავადმყოფომ, რომელიც აშენდა ოკუპირებულ ტერიტორიაზე მცხოვრები მოსახლეობისთვის უფასო სამედიცინო მომსახურებაზე გამარტივებული წვდომის უზრუნველსაყოფად.
პანდემიისა და დაწესებული შეზღუდვების მიუხედავად, მთავრობას არ შეუჩერებია სხვადასხვა სამედიცინო მომსახურების გაწევა აფხაზეთისა და ცხინვალის რეგიონებში მცხოვრები ადამიანებისთვის. 22 მარტიდან დღემდე საქართველოს ოკუპირებული რეგიონებიდან ცენტრალური ხელისუფლების კონტროლირებად ტერიტორიაზე 1000-მდე ადამიანი გადმოვიდა, აქედან 316 სასწრაფო სამედიცინო დახმარების საჭიროების მქონე პაციენტი სხვადასხვა დიაგნოზით პირდაპირ საავადმყოფოებში გადაიყვანეს, ხოლო პირს საკარანტინე პერიოდის გავლის შემდეგ შესაბამისი სამედიცინო დახმარება გაეწია. 
 ჩვენ ვიყენებთ ყველა არსებულ ფორმალურ და არაფორმალურ შესაძლო საკომუნიკაციო არხს, რათა შევინარჩუნოთ აქტიური კომუნიკაცია აფხაზეთის რეგიონში მცხოვრები საზოგადოების ყველა შესაბამის რგოლთან, მათ შორის სამედიცინო სფეროს წარმომადგენლებთან იმისთვის, რომ რეგულარულად მივიღოთ ინფორმაცია საოკუპაციო ხაზის მიღმა არსებული საჭიროებებისა და გამოწვევების შესახებ. 
სამწუხაროდ, ახალგორის მიმართულებით ე.წ. „გადასასვლელი პუნქტის“ დახურვის შედეგად, ამ დრომდე სრულიად ჩაკეტილი და ხელოვნურად იზოლირებული რჩება ცხინვალის რეგიონი. ხელისუფლებამ იმთავითვე გამოთქვა ადგილობრივი მოსახლეობის დახმარების მზადყოფნა როგორც საჯაროდ, ისე საერთაშორისო პარტნიორებისა და ცხელი ხაზის მეშვეობით, თუმცა ამ დრომდე ამის შესაძლებლობა არ არსებობს. აღნიშნულიდან გამომდინარე, წითელი ჯვრის საერთაშორისო კომიტეტს - ადგილზე მოქმედ ერთადერთ საერთაშორისო ორგანიზაციას, ეთხოვა მოსახლეობის ჰუმანიტარული და სამედიცინო დახმარების გაზრდა, რასაც კონკრეტული შედეგები მოჰყვა. უწყვეტ რეჟიმში გაგრძელდება ძალისხმევა, რათა ადგილობრივ მოსახლეობას მიეცეს თავისუფალი გადაადგილების შესაძლებლობა და კვალიფიციურ სამედიცინო მომსახურებაზე წვდომა. 
საქართველოს ხელისუფლება მის ხელთ არსებული ყველა ბერკეტით პანდემიამდეც მუდმივ რეჟიმში მუშაობდა ოკუპირებულ ტერიტორიებზე მცხოვრები პირების საჭიროებებზე რეაგირების მიზნით. ჩვენ მომავალშიც არ დავიშურებთ ძალისხმევას და ვიზრუნებთ კონფლიქტით დაზარალებულ მოსახლეობაზე გამყოფი ხაზის ორივე მხარეს“,-ნათქვამია გავრცელებულ ინფორმაციაში.
 </description><pubDate>Thu, 20 Aug 2020 08:46:47 GMT</pubDate></item><item><title>ლევან დავითაშვილი - სახელმწიფო ფერმერებს ახალი ნერგების ღირებულებას 100%-ით აუნაზღაურებს</title><link>https://www.interpressnews.ge/ka/article/614444-levan-davitashvili-saxelmcipo-permerebs-axali-nergebis-girebulebas-100-it-aunazgaurebs/</link><description>გარემოს დაცვისა და სოფლის მეურნეობის მინისტრის, ლევან დავითაშვილის განცხადებით, მრავალწლიანი კულტურების დაფინანსებისა და მხარდაჭერის სახელმწიფო პროგრამის ფარგლებში, ფერემებს მიეცემათ შესაძლებლობა, რომ განაახლონ თავიანთი ბაღები იმ შემთხვევაში, თუ სტიქიური მოვლენების შედეგად მათი ნარგავები დაზიანდება.
როგორც მინისტრმა დღევანდელ ბრიფინგზე განმარტა, მათ სახელმწიფო 100%-ით აუნაზღაურებს ახალი ნერგების ღირებულებას.
„როგორც დღეს პრემიერ-მინისტმა აღნიშნა, მთავრობამ მიიღო გადაწყვეტილება „დანერგე მომავალში“, რომელიც არის მრავალწლიანი კულტურების დაფინანსებისა და მხარდაჭერის სახელმწიფო პროგრამა, ამოქმედდეს ახალი კომპონენტი, რომელიც ითვალისწინებს სტიქიური მოვლენების შედეგად დაზიანებული ნერგების სრულად დაფინანსებას. როგორც იცით, ჩვენ ბოლო წლებში თანმიმდევრულად ვავითარებთ აგროდაზღვევას, რომელიც სტიქიური მოვლენებისგან ჩვენი ფერმერების დაცვის საშუალებას იძლევა. აგროდაზღვევა არის ის სტაბილური მექანიზმი, რომელიც მოსავლის გადარჩენის საშუალებას მოგცემს და კომპენსირებას გაუკეთებს ზარალს, რომელსაც სტიქიური მოვლენების დროს არის. თუმცა, ჩვენ ვნახეთ, რომ აგროდაზღვევის მხრიდან გარკვეული მიმართულებები არ არის დაფარული და ზოგიერთ შემთხვევაში, როდესაც განსაკუთრებით, სტიქიურ მოვლენებთან გვაქვს საქმე, ეს არის სეტყვა, ქარიშხალი, წყალდიდობა და ასე შემდეგ, ფერმერებს მთლიანად უზიანდებათ ბაღები. ეს არ არის მხოლოდ მოსავლის დაკარგვა, არამედ მთლიანად მრავალწლიანი კულტურების დაზიანებაა. ეს განსაკუთრებით შესამჩნევი იყო ბოლო სტიქიური მოვლენების დროს, როდესაც სტიქიური მოვლენები გვქონდა კახეთის რეგიონში, რამდენიმე მუნიციპალიტეტში დაზიანდა ვენახები და ფაქტობრივად, ჩვენს ფერმერებს ახლიდან უწევთ გაშენება, ბაღების აღდგენა. ამიტომ, ჩვენ შემოვიტანეთ კომპონენტი, რომელიც ყველა რეგიონში შემდეგ წლებშიც იმუშავებს და ფერემებს მისცემს საშუალებას, რომ განაახლონ თავიანთი ბაღები იმ შემთხვევაში, თუ სტიქიური მოვლენები მოხდა. ფაქტობრივად, სახელმწიფო 100%-ით აუნაზღაურებს ახალი ნერგების ღირებულებას. ასევე, განსაკუთრებული მოქნილობა ეძლევათ ჩვენს ფერმერებს იმ შემთხვევაში, თუ ისინი გადაწყვეტენ , რომ ესა თუ ის მრავალწლიანი კულტურა სხვა კულტურით ჩაანაცვლონ. მათ საშუალება ეძლევათ, რომ ახალი კულტურის ბაღები გააშენონ. ასევე იმ შემთხვევაში, თუ ისინი თუ იმ კულტურის სხვა ჯიშის გაშენებას გადაწყვეტენ, ამის საშუალებაც ექნებათ ფერმერებს, სრულად დაფარავს სახელმწიფო ნერგის ღირებულებას. ეს ეხება როგორც მრავალწლიანი კულტურების ბაღებს, ასევე ვენახებს“, - განაცხადა დავითაშვილმა.</description><pubDate>Thu, 20 Aug 2020 08:46:47 GMT</pubDate></item><item><title>თეთრიწყაროს ტყეში, სადაც თამარ ბაჩალიაშვილის ცხედარი იპოვეს, საგამოძიებო ექსპერიმენტი მიმდინარეობს</title><link>https://www.interpressnews.ge/ka/article/614415-tetricqaros-tqeshi-sadac-tamar-bachaliashvilis-cxedari-ipoves-sagamoziebo-eksperimenti-mimdinareobs/</link><description>თეთრიწყაროს მუნიციპალიტეტის სოფელ მაწევანის ტყეში, სადაც 23 წლის თამარ ბაჩალიაშვილის ცხედარი იპოვეს,  საგამოძიებო ექსპერიმენტი მიმდინარეობს. ექსპერიმენტს საგამოძიებო უწყების წარმომადგენლებთან ერთად ესწრებიან თამარ ბაჩალიაშვილის მამა ჯუმბერ ბაჩალიაშვილი და ოჯახის ადვოკატი მიხეილ რამიშვილი.
როგორც რამიშვილმა ჟურნალისტებს განუცხადა, ექსპერიმენტი განხორციელდება 24 საათის განმავლობაში, რომლითაც ბაჩალიაშვილის გარდაცვალების საქმეზე ამ დრომდე არსებულ კითხებს პასუხი გაეცემა.
„ტემპერატურა გაიზომება ავტომობილში, აგრეთვე გაიზომება ის, თუ როგორ მდგომარეობაში იყო ცხედარი. ეს არის 24-საათიანი ექსპერიმენტი. ეს ყველაფერი კეთდება იმისათვის, რომ დადასტურდეს ჭეშმარიტება. დეტალებზე გამოძიების ინტერესებიდან გამომდინარე ვერ ვისაუბრებ. ამ ყველაფერს შემოწმება და ექსპერტების დასკვნა სჭირდება. რა კითხვებიცაა მას საზოგადოებას გავაცნობთ. უნდა შემოვიდეს ავტომობილი, რომელ ავტომობილშიც იყო თამარ ბაჩალიაშვილი და იმ გზით უნდა შემოვიდეს რა გზითაც ვითომ შემოვიდა. ეს მანქანა შემოყვანილი იყო და ამას ჩვენ დავადასტურებთ სატელიტური სურათების მეშვეობით“, - განაცხადა რამიშვილმა.
 
იხილეთ ვიდეო: თეთრიწყაროს ტყეში, სადაც თამარ ბაჩალიაშვილის ცხედარი იპოვეს, საგამოძიებო ექსპერიმენტი მიმდინარეობს  </description><pubDate>Thu, 20 Aug 2020 08:46:47 GMT</pubDate></item><item><title>ეკატერინე ტიკარაძე - მივმართავთ მოქალაქეებს და ჯგუფებს, რომლებიც გარკვეული სპეკულაციებისთვის იყენებენ არსებულ სიკეთეებს - თავი აარიდონ მსგავს ქმედებებს!</title><link>https://www.interpressnews.ge/ka/article/614446-ekaterine-tikaraze-mivmartavt-mokalakeebs-da-jgupebs-romlebic-garkveuli-spekulaciebistvis-iqeneben-arsebul-siketeebs-tavi-aaridon-msgavs-kmedebebs/</link><description>მივმართავთ, როგორც ჩვენს მოქალაქეებს, ასევე, იმ ჯგუფებს, რომლებიც გარკვეული სპეკულაციებისთვის იყენებენ არსებულ სიკეთეებს, თავი აარიდონ მსგავს ქმედებებს, - ამის შესახებ ჯანდაცვის მინისტრმა მთავრობის სხდომის დასრულების შემდეგ განაცხადა.
მისივე თქმით, მოქალაქეების დახმარებას ანაზღაურების სანაცვლოდ, როგორც კერძო პირები, ასევე გარკვეული ჯგუფების წარმომადგენლები ცდილობდნენ.
„გამოვლინდა კერძო პირები, ასევე, ინდივიდუალური და გარკვეული ჯგუფების წარმომადგენლები, რომლებიც ცდილობდნენ გარკვეული ანაზღაურების სანაცვლოდ დახმარებოდნენ ჩვენს მოქალაქეებს იმ აპლიკაციის შევსებაში, რითაც მათ საშუალება ეძლეოდათ მიეღოთ 200 ლარიანი დახმარება, რომლის ინიცირებაც მთავრობამ მოახდინა“, - განაცხადა ეკატერინე ტიკარაძემ.
მინისტრის განცხადებით, მთავრობის მიერ გამოყოფილი 200 ლარი, მოქალაქეებისთვის სრული ოდენობით უნდა იყოს ხელმისაწვდომი.
„მოქალაქეებს ვთხოვთ, რომ მიმართონ ყველა იმ დაწესებულებას, სადაც მათ საშუალება ექნებათ ყველანაირი ანაზრაურების გარეშე მიიღონ მომსახურება. ჩვენი მიზანია ის 200 ლარი, რომელიც ჩვენ გამოვყავით ჩვენი ბავშვებისთვის, ხელუხლებელი და სრული ოდენობით იქნას ხელმისაწვდომი ჩვენი მოქალაქეებისთვის“, - განაცხადა ეკატერინე ტიკარაძემ.
 
 </description><pubDate>Thu, 20 Aug 2020 08:46:47 GMT</pubDate></item><item><title>მესტიის მუნიციპალიტეტის სოფელ ლენჯერში მოსახლეობის განმეორებითი ტესტირება 21 აგვისტოდან დაიწყება</title><link>https://www.interpressnews.ge/ka/article/614412-mestiis-municipalitetis-sopel-lenjershi-mosaxleobis-ganmeorebiti-testireba-21-agvistodan-daicqeba/</link><description>მესტიის მუნიციპალიტეტის სოფელ ლენჯერში მოსახლეობის განმეორებითი ტესტირება ხვალიდან დაიწყება.
როგორც „ინტერპრესნიუსს“ სამეგრელო-ზემო სვანეთის გუბერნატორის მოადგილე ნინო ვიბლიანმა განუცხადა, დაწესებული შეზღუდვები ხვალიდან, 21 აგვისტოდან იხსნება მესტიის მუნიციპალიტეტის ყველა სოფლისთვის, გარდა დაბა მესტიისა და ლენჯერის თემისა.
„განმეორებითი ტესტირება, ვადის მიხედვით, 21 აგვისტოს უწევს. ხვალიდან დაიწყება ლენჯერის თემში, ჩაკეტილ სივრცეში მცხოვრებლების, მიზნობრივი ჯგუფების ტესტირება. ასევე, ვისაც საკარანტინო სივრცის დატოვება 21 რიცხვში უწევს, მათი ტესტირებაც დაიწყება ხვალიდან,“ - განაცხადა ვიბლიანმა.
შეგახსენებთ, უწყებათაშორისი საკოორდინაციო საბჭოს მიერ მიღებული გადაწყვეტილების საფუძველზე, მაღალი ეპიდემიოლოგიური რისკის გამო იზღუდება შესვლა-გამოსვლა მესტიის მუნიციპალიტეტში: დაბა მესტიის, ბეჩოს, ეცერის, იდლიანის, იფარის, კალას, ლატალის, ლახამულის, ლენჯერის, მულახის, ნაკრას, უშგულის, ფარის, ცხუმარის, წვირმის, ჭუბერისა და ხაიშის ადმინისტრაციულ ერთეულებში.
კერძოდ, საბჭოს გადაწყვეტილებით, ამ დროისთვის შეზღუდულია გადაადგილება როგორც მესტიის მუნიციპალიტეტის მიმართულებით, ასევე მესტიის მუნიციპალიტეტიდან, რაც გულისხმობს, რომ მუნიციპალიტეტში შესვლა შესაძლებელია მხოლოდ ადგილობრივი მოსახლეობისთვის, გამოსვლის შემთხვევაში კი მოქალაქეები ვალდებული არიან, გაიარონ კარანტინი. აღნიშნული შეზღუდვა 21 აგვისტოდან უქმდება მესტიის მუნიციპალიტეტის ყველა სოფლისთვის, გარდა დაბა მესტიისა და ლენჯერისა.
 </description><pubDate>Thu, 20 Aug 2020 08:46:47 GMT</pubDate></item><item><title>შალვა შავგულიძემ „თავისუფალი დემოკრატები“ დატოვა</title><link>https://www.interpressnews.ge/ka/article/614416-shalva-shavgulizem-tavisupali-demokratebi-datova/</link><description>შალვა შავგულიძემ პარტია “თავისუფალ დემოკრატები “ დატოვა. აღნიშნულის შესახებ მთაწმინდა-კრწანისის მაჟორიტარი დეპუტატობის კანდიდატმა შალვა შავგულიძემ ბრიფინგზე განაცხადა.
მისივე თქმით, პარტიის დატოვების შესახებ გადაწყვეტილება პარტიის გამგეობაში შექმნილმა არაჯანსაღმა ვითარებამ გამოიწვია.
“საზოგადოებას მინდა ვაცნობო, რომ მივიღე გადაწყვეტილება დავტოვო პარტია “თავისუფალი დემოკრატები. ეს გადაწყვეტილება პარტიაში შექმნილმა არაჯანსაღმა ვითარებამ მიმაღებინა“, -განაცხადა შავგულიძემ.
 
იხილეთ ვიდეო</description><pubDate>Thu, 20 Aug 2020 08:46:47 GMT</pubDate></item><item><title>GEX - ქართული კრიპტო ბირჟა საერთაშორისო ასპარეზზე</title><link>https://www.interpressnews.ge/ka/article/614162-gex-kartuli-kripto-birzha-saertashoriso-asparezze/</link><description>ყოვედღიურად მატულობს ქართველების დაინტერესება ბიტკოინისა და სხვა კრიპტოვალუტების მიმართ, თუმცა მათზე წვდომა გარკვეულ სირთულეებთან არის დაკავშირებული.
GEX-ის აღმასრულებელი დირექტორის, ხვიჩა კოპინაძის განცხადებით, სწორედ ეს გახდა ერთ-ერთი მთავარი მიზეზი შექმნილიყო ქართული კრიპტო პლატფორმა სადაც მომხმარებლები არა მხოლოდ აშშ დოლარის, არამედ ლარის საშუალებითაც შეძლებდნენ მსოფლიოს ყველაზე პოპულარულ კრიპტოვალუტებით ევაჭრათ.
ამასთან, GEX.ge საშუალებას იძლევა მარტივად, ღილაკზე ერთი თითის დაჭერით იყიდოთ და გაყიდოთ სასურველი კრიპტოვალუტა ან განახორციელოთ რთული სავაჭრო ალგორითმები, Market და Limit დავალებების გამოყენებით.
GEX.ge ანუ ქართული ბირჟა (Georgian Exchange) სულ ახლახანს გამოჩნდა ბაზარზე, თუმცა მის მთავარ უპირატესობათაგან უკვე უნდა აღინიშნოს შემდეგი:
ამასთან, უნდა აღინიშნოს, რომ მომხმარებელს შეუძლია GEX-იდან ფულის გატანა სწრაფად როგორც VISA/Mastercard ბარათების, ასევე საბანკო გადარიცხვების გამოყენებით.
საქართველოს ერთად GEX-ის გეგმები უკავშირდება მეზობელ ქვეყნებს. კომპანიაში თვლიან, რომ სწორედ ამ ქართულ პროდუქტს აქვს პოტენციალი აითვისოს რეგიონის კრიპტოსავალუტო ბაზარი.
(R)
 </description><pubDate>Thu, 20 Aug 2020 08:46:47 GMT</pubDate></item><item><title>მთავრობა სტიქიის შედეგად დაზარალებულ გლეხებს ნერგებით დაეხმარება</title><link>https://www.interpressnews.ge/ka/article/614429-mtavroba-stikiis-shedegad-dazaralebul-glexebs-nergebit-daexmareba/</link><description>საქართველოს მთავრობა სტიქიის შედეგად დაზარალებულ გლეხებს ნერგებით დაეხმარება. შესაბამისი გადაწყვეტილების შესახებ პრემიერ-მინისტრმა მთავრობის სხდომაზე განაცხადა.
როგორც მან აღნიშნა, სოფლის მეურნეობის პროგრამის დანერგე მომავლის ფარგლებში, კიდევ ერთი ახალი, შესაბამისი პროგრამა გაჩნდება. პროგრამა დაზარალებული ფერმერების ვაზის ჯიშებით დახმარებასაც გულისხმობს.
„მოგეხსენებათ, ჩვენ გვქონდა სტიქია რამდენიმე რეგიონში, განსაკუთრებით ეს იყო კახეთი, რომელიც დაზარალდა სეტყვის გამო და რაჭაშიც. რაში მდგომარეობს ცვლილებების არსი - მოგეხსენებათ, რომ სოფლის მეურნეობის სამინისტრო ეფექტურად მუშაობს აგროდაზღვევის მიმართულებით, თუმცა, გარდა იმისა, რომ ჩვენ ფერმერებს ჯერ კიდევ სჭირდებათ აგიტაცია, რომ რაც შეიძლება მეტი მონაწილეობა მიიღონ და ისარგებლონ ამ პროგრამით, მაგრამ ეს არ არის მთავარი. მთავარი გახლავთ ის, რომ ეს პროგრამა არ ფარავდა ნერგებს, ძირითადად, ფარავდა მიღებული მოსავლის რისკებს, მისი დაკარგვის რისკს. დღეის მდგომარეობით ჩვენ ვნახეთ, რომ ჩვენს ბევრ ფერმერს უბრალოდ გაუნადგურდა ნერგები და მივიღეთ შესაბამისი გადაწყვეტილება, რომ ამ პროგრამის ფარგლებში გაჩნდება ახალი დამატებითი პროგრამა, რომელიც მისცემს შესაძლებლობას ქართველ ფერმერს, რომელსაც სტიქიის გამო დაუზიანდა ან გაუნადგურდა ნერგები, მიიღოს სახელმწიფოსგან დახმარების სახით ახალი, უფრო ხარისხიანი ჯიშები იმისთვის, რომ მან აღადგინოს თავისი მრავალწლიანი ბაღები და რაც მთავარია, ეს შეეხება ვაზსაც. მნიშვნელოვანი გახლავთ ის, რომ სოფლის მეურნეობის სამინისტრო ამ პროგრამით მიეხმარება ქართველ ფერმერს, მევენახეს, რომ ჩაანაცვლოს უფრო ეფექტური, უფრო მაღალი ხარისხის და ღირებულების ვაზის ჯიშები, იმ ჯიშებით, რომელიც მოჭარბებულად არის ქვეყანაში. მაგალითად, რქაწითელი, იმ შემთხვევაში, თუ მას ასეთი სურვილი ექნება. ეს პროგრამა დაიწყება წელს, 2020 წლის 15 ივლისის შემდეგ დაზარალებულ გლეხებით და შემდგომ გაგრძელდება. ძალიან დიდი მნიშვნელობა აქვს ამას, რამეთუ ჩვენ ნელ-ნელა, ეტაპობრივად შევძლებთ უფრო ხარისხიანი ჯიშებით ჩავანცვლოთ როგორც ვაზი, ასევე სხვა მრავალწლიანი კულტურები ,“- განაცხადა გახარიამ.
 
იხილეთ ვიდეო: მთავრობა სტიქიის შედეგად დაზარალებულ გლეხებს ნერგებით დაეხმარება  
 
 
 </description><pubDate>Thu, 20 Aug 2020 08:46:47 GMT</pubDate></item><item><title>Apple Pay-ით სარგებლობა ახლა უკვე ტერაბანკის მომხმარებლებსაც შეუძლიათ</title><link>https://www.interpressnews.ge/ka/article/614157-apple-pay-it-sargebloba-axla-ukve-terabankis-momxmareblebsac-sheuzliat/</link><description>ამიერიდან ტერაბანკის მომხმარებლებისთვის Apple Pay-ის გადახდის უსაფრთხო და დაცული მეთოდი უკვე ხელმისაწვდომია. Apple Pay-ით ანგარიშსწორებას ისინი საბანკო ბარათის უცხო პირისთვის გადაცემის, ღილაკებსა თუ ნაღდ ფულთან შეხების გარეშე შეძლებენ.
Apple Pay-ის თითოეული ტრანზაქციის უსაფრთხოებას iPhone-ის განსაკუთრებული შესაძლებლობები უზრუნველყოფს. უკონტაქტო გადახდისთვის მხოლოდ iPhone-ის ან Apple Watch-ის ტერმინალთან მიტანაა საკმარისი. ნებისმიერი ტრანზაქციის ავტორიზაცია როგორც Face ID-ით, Touch ID-ით ან მოწყობილობის კოდით, ისე უსაფრთხოების ერთჯერადი კოდით სრულდება, რაც ანგარიშსწორების განსაკუთრებულ უსაფრთხოებას უზრუნველყოფს.
Apple Pay-ით გადახდა შესაძლებელია სუპერმარკეტში, აფთიაქში, ტაქსიში, რესტორანში, სავაჭრო თუ სხვა სახის ობიექტებში. Apple Pay-ის გამოყენება შესაძლებელია iPhone-ზეც, iPad-ზეც და Mac-ზეც, რაც მობილურ აპლიკაციებში თუ Safari-ის მეშვეობით ვებგვერდებზე ანგარიშსწორების პროცესს ამარტივებს. საჭირო აღარ არის დამატებითი ანგარიშების შექმნა და საკონტაქტო ან ბარათის რეგისტრაციის მისამართის ფორმების ხელახლა შევსება. Apple Pay ამარტივებს ანგარიშსწორებას საკვების გამოძახებისას, ონლაინშოპინგის, გადაადგილების, ან სულაც პარკირების მომსახურებით სარგებლობის დროს. მისი დახმარებით Apple Watch-ის აპლიკაციებში გადახდასაც შეძლებთ.
Apple Pay უდიდეს მნიშვნელობას ანიჭებს უსაფრთხოებასა და კონფიდენციალობას. საკრედიტო ან სადებეტო ბარათის Apple Pay-სთან დაკავშირებისას ბარათის რეალური მონაცემები არც მოწყობილობაზე და არც Apple-ის სერვერებზე არ რჩება. გადახდისას Apple Pay იყენებს კონკრეტული მოწყობილობის შესაბამისი ანგარიშის ნომერს, რომელიც iPhone-სა თუ Apple Watch-ში ინტეგრირებულ სპეციალურ ჩიპზე დაშიფრულად ინახება. სერტიფიცირებული ჩიპი სპეციალურად გადახდასთან დაკავშირებული ინფორმაციის შესანახად შეიქმნა.
ბარათის Apple Pay-სთან დაკავშირება მარტივია. iPhone-ის შემთხვევაში, საკმარისია, გახსნათ აპლიკაცია Wallet, დააჭიროთ + ნიშანს და თანმიმდევრულად მიჰყვეთ ინსტრუქციებს ტერაბანკის საკრედიტო ან სადებეტო ბარათის დასამატებლად. Apple Pay-ით სარგებლობას ბარათის iPhone-თან, Apple Watch-თან, iPad-თან ან Mac-თან დაკავშირებისთანავე შეძლებთ. რაც მთავარია, თქვენ ტერაბანკის ბარათებზე ქულების დაგროვებასა და სხვადასხვა უპირატესობით სარგებლობას კვლავაც გააგრძელებთ.
დამატებითი ინფორმაციისთვის ეწვიეთ ბმულს: https://terabank.ge/ge/applepay
(R)
 
 </description><pubDate>Thu, 20 Aug 2020 08:46:47 GMT</pubDate></item><item><title>თამარ ბაჩალიაშვილის მამა - თეთრიწყაროს პოლიციის მხრიდან ხელის დაფარება იწყება - მკვლელობაზე ეჭვი იმ დღიდან გამიჩნდა, როცა ტერიტორია ვნახე</title><link>https://www.interpressnews.ge/ka/article/614423-tamar-bachaliashvilis-mama-tetricqaros-policiis-mxridan-xelis-dapareba-icqeba-mkvlelobaze-echvi-im-dgidan-gamichnda-roca-teritoria-vnaxe/</link><description>მკვლელობაზე ეჭვი იმ დღიდან გამიჩნდა, როდესაც ტერიტორია ვნახე, უბრალოდ აქამდე ხელს აფარებდნენ, - ამის შესახებ თამარ ბაჩალიაშვილის მამამ, ჯუმბერ ბაჩალიაშვილმა თეთრიწყაროს მუნიციპალიტეტის სოფელ მაწევანის ტყეში, საგამოძიებო ექსპერიმენტის დაწყებამდე განაცხადა.
მისივე თქმით, თეთრიწყაროს პოლიციის მხრიდან „ხელის დაფარება“ იწყება.
,,იწყება ხელის დაფარება თეთრიწყაროს პოლიციის მხრიდან. ასჯერ მითქვამს და კიდევ ვიტყვი ამას. უნდობლობა მქონდა ქვემო ქართლის პოლიციის მიმართ, ახლა ვენდობი ირაკლი შოთაძეს და ვნახოთ... ვითომ 4 დღე იყო მანქანა და ვერ ნახეს? ხედავთ რამდენი ხალხი დადის, გავჩერდეთ 2 საათი და ნახავთ რამდენი მანქანა გაივლის. ეჭვი იმ დღიდან გამიჩნდა, როდესაც ტერიტორია ვნახე, უბრალოდ აქამდე ხელს აფარებდნენ. აფციაურით დაწყებული ბაჭულაშვილით დამთავრებული, აქ დამთავრდა ყველაფერი, სინათლე რომ ჩაქრა სოფლებში, მაშინ მოიტანეს მანქანა,“ - აღნიშნა ჯუმბერ ბაჩალიაშვილმა.
ცნობისთვის, თეთრიწყაროს მუნიციპალიტეტის სოფელ მაწევანის ტყეში, სადაც 23 წლის თამარ ბაჩალიაშვილის ცხედარი იპოვეს, საგამოძიებო ექსპერიმენტი მიმდინარეობს. ექსპერიმენტს საგამოძიებო უწყების წარმომადგენლებთან ერთად ესწრებიან თამარ ბაჩალიაშვილის მამა ჯუმბერ ბაჩალიაშვილი და ოჯახის ადვოკატი მიხეილ რამიშვილი.
როგორც მიხეილ რამიშვილმა ჟურნალისტებს განუცხადა, ექსპერიმენტი განხორციელდება 24 საათის განმავლობაში, რომლითაც ბაჩალიაშვილის გარდაცვალების საქმეზე ამ დრომდე არსებულ კითხებს პასუხი გაეცემა.
 </description><pubDate>Thu, 20 Aug 2020 08:46:47 GMT</pubDate></item><item><title>პრემიერი - პანდემიისა და ღრმა ეკონომიკური კრიზისის მიუხედავად, საქართველოში საარჩევნო პროცესი მიმდინარეობს, რომელიც უმაღლესი ხარისხით უნდა ჩატარდეს</title><link>https://www.interpressnews.ge/ka/article/614428-premieri-pandemiisa-da-grma-ekonomikuri-krizisis-miuxedavad-sakartveloshi-saarchevno-procesi-mimdinareobs-romelic-umaglesi-xarisxit-unda-chatardes/</link><description>უნდა გვახსოვდეს, რომ გლობალური პანდემიისა და ღრმა ეკონომიკური კრიზისის მიუხედავად, საქართველოში საარჩევნო პროცესი მიმდინარეობს, რომელიც უმაღლესი ხარისხით უნდა ჩატარდეს, - ამის შესახებ საქართველოს პრემიერ-მინისტრმა გიორგი გახარიამ მთავრობის სხდომაზე განაცხადა.
გახარიას თქმით, მიუხედავად ამ პროცესებისა, ხელისუფლებისთვის პირველ რიგში მოქალაქეების ჯანმრთელობა, მათი სამუშაო ადგილების შენარჩუნება და სოციალური დახმარება დგას.
„გლობალური პანდემია, ისევე როგორც ღრმა ეკონომიკური კრიზისი ჯერ კიდევ გრძელდება, თუმცა ჩვენ კარგად უნდა გევესმოდეს, რომ საქართველოს შემთხვევაში ჩვენთან პარალელურად მიმდინარეობს არჩევნები, საარჩევნო პროცესი, რომელიც ასევე უმაღლესი ხარისხით უნდა ჩავატაროთ და ესეც არის მთავრობისა და ხელისუფლების პასუხისმგებლობა, თუმცა რა თქმა უნდა, ჩვენთვის პირველ რიგში, ყველაზე მნიშვნელობანი არის ჩვენი მოქალაქეების ჯანმრთელობა, სამუშაო ადგილების შენარჩუნება და რა თქმა უნდა, ჩვენი მოქალაქეების სოციალური დახმარება, განსაკუთრებით ბავშვების“, - განაცხადა გიორგი გახარიამ.
 </description><pubDate>Thu, 20 Aug 2020 08:46:47 GMT</pubDate></item><item><title>პარტნიორობა ქალთა გაძლიერებისათვის - UNFPA-ს, FAO-ს და ლიბერთი ბანკის ახალი ინიციატივა</title><link>https://www.interpressnews.ge/ka/article/614130-partnioroba-kalta-gazlierebisatvis-unfpa-s-fao-s-da-liberti-bankis-axali-iniciativa/</link><description>გაეროს მოსახლეობის ფონდის (UNFPA) საქართველოს ოფისის, გაეროს სურსათის და სოფლის მეურნეობის ორგანიზაციის (FAO) და ლიბერთი ბანკის ერთობლივი ინიციატივით, სოფლად მცხოვრები ქალების ინფორმირებისა და გაძლიერებისათვის, საქართველოს რეგიონებში შეხვედრები დაიწყო. შეხვედრების მიზანია აამაღლოს სოფლად მცხოვრები ქალების ცნობიერება გენდერული თანასწორობის, რეპროდუქციული ჯანმრთელობისა და უფლებების, სათემო მონაწილეობის შესახებ, ასევე იმ საბანკო სერვისების შესახებ, რაც სოფლის მეურნეობაში ჩართულ ქალებს გამოადგებათ. 2020 წლის აგვისტოსა და სექტემბერში, ინიციატივის განხორციელების საწყის ეტაპზე, შეხვედრები გაიმართება შიდა ქართლში, კახეთში, რაჭა-ლეჩხუმსა და აჭარაში და 300-მდე ქალს მოიცავს.
2020 წლის 16 აგვისტოს, პროექტის ფარგლებში პირველი შეხვედრა გორის მუნიციპალიტეტში, სოფელ ატენში გაიმართა და ატენის თემის მკვიდრი ორმოცამდე ქალი შეკრიბა, რომლებიც გაერთიანებული ერების სურსათისა და სოფლის მეურნეობის ორგანიზაციის ,,სოფლის მეურნეობისა და სოფლის განვითარების პროექტში’’ არიან ჩართულნი. მათ ინფორმაცია მიიღეს ისეთი საკითხების შესახებ, როგორიცაა ოჯახის დაგეგმვა, საშვილოსნოს და ძუძუს კიბოს პრევენცია, ოჯახში ძალადობა, საზიანო პრაქტიკები (ადრეული ქორწინება, გენდერული ნიშნით სქესის შერჩვეა) გენდერული თანასწორობის როლი ბიზნესის და სოფლის მეურნეობის განვითარებაში, ფინანსური დაგეგმვა და საბანკო სერვისები, რომელსაც ლიბერთი ბანკი სოფლის მეურნეობაში ჩართულ ქალებს სთავაზობს.
„ქალთა რეპროდუქციული ჯანმრთელობის და უფლებების დაცვა, მათი ინფორმირება არსებული გამოწვევებისა და შესაძლებლობების შესახებ, უმნიშვნელოვანეს პრიორიტეტს წარმოადგენს გაეროს მოსახლეობის ფონდისთვის. ჩვენ მუდმივად ვცდილობთ, გავზარდოთ თანამოაზრეთა და მხარდამჭერთა წრე, რაც საშუალებას მოგვცემს, მეტ ქალს მივწვდეთ, რათა ისინი არ დარჩნენ განვითარების ტალღის მიღმა. მოხარული ვართ, რომ ლიბერთი ბანკმა, როგორც მაღალი სოციალური პასუხისმგებლობის მქონე ბიზნესმა, გადაწყვიტა ინვესტიციის ამ მიმართულებით განხორციელება და სოფლად მცხოვრები ქალების გაძლიერების პროცესში ჩაერთო ჩვენთან და გაეროს სურსათისა და სოფლის მეურნეობის ორგანიზაციასთან ერთად,“ აღნიშნა გაეროს მოსახლეობის ფონდის საქართველოს ოფისის ხელმძღვანელმა ლელა ბაქრაძემ.
,,სოფლად მცხოვრებ ქალებს უმნიშვნელოვანესი წვლილი შეაქვთ სოფლის მეურნეობისა და სოფლის განვითარების პროცესებში როგორც შინამეურნეობების, ისე - ქვეყნის დონეზე. გაერთიანებული ერების სურსათისა და სოფლის მეურნეობის ორგანიზაციის გენდერული თანასწორობის პოლიტიკა ქალთა აქტიურ, თანასწორ ჩართულობასა და მათი ეკონომიკური გაძლიერების ხელშეწყობას ითვალისწინებს. მათი გაძლიერება კი მიიღწევა ბარიერების გამოვლენითა და დაძლევით, ინფორმირებით, გადაწყვეტილებების მიღების პროცესში ჩართვითა და რესურსებზე ხელმისაწვდომობის გაზრდით. მსგავსი ღონისძიებები მნიშვნელოვანია, რათა სოფლად მცხოვრებ ქალებს სოციალურ ღონისძიებებში ჩართვის, მხარდამჭერი ქსელების გაფართოებისა და საკუთარი ხმის გაჟღერების საშუალება მიეცეთ,’’ აღნიშნა გაეროს სურსათის და სოფლის მეურნეობის ორგანიზაციის წარმომადგენელმა საქართველოში, მამუკა მესხმა.
,, ლიბერთი ბანკმა, გაეროს მოსახლეობის ფონდის საქართველოს ოფისთან და გაეროს სურსათის და სოფლის მეურნეობის ორგანიზაციასთან ერთობლივი თანამშრომლობით, საქართველოს რეგიონებში დავიწყეთ შეხვედრები, სოფლად მცხოვრები ქალების ინფორმირებისა და გაძლიერებისათვის. ლიბერთი უწყვეტად აგრძელებს სპეციალურ საგანმანათლებლო და შემეცნებით პროგრამებს საბანკო პროდუქტების შესახებ ინფორმაციის გავრცელების კუთხით. მისასალმებელია,რომ ამ პროექტებს დღეს არანაკლებ მნიშვნელოვანი მიმართულება დაემატა. ვიმედოვნებთ, პარტნიორებთან მჭიდრო თანამშრომლობით განვავითარებთ ახალ პროექტებს ქალების გაძლიერების, მათ შორის სოფლის მეურნეობაში ჩართული ქალებისთვის საბანკო სერვისების გაცნობისა და მაქსიმალურად გამოყენების მიმართულებით.“- განაცხადა ლიბერთი ბანკის მცირე და საშუალო ბიზნესის მიმართულების დირექტორის მოადგილემ, ირაკლი აბაშიძემ.
არსებული მტკიცებულებები აჩვენებს, რომ ინფორმაციასა და სერვისებზე ხელმისაწვდომობა კრიტიკულად მნიშვნელოვანია ქალთა გაძლიერებისა და ცხოვრების ხარისხის გაუმჯობესებისთვის და გენდერული თანასწორობის მიღწევისათვის. ამ მიმართულებით, განსაკუთრებული გამოწვევის წინაშე სწორედ სოფლად მცხოვრები ქალები დგანან. 2020 წელს გაეროს მოსახლეობის ფონდის საქართველოს ოფისსა და ლიბერთი ბანკს შორის გაფორმდა ურთიერთთანამშრომლობის მემორანდუმი, რომლის ერთ-ერთ მთავარ მიმართულებას სწორედ ქალთა გაძლიერება წარმოადგენს.
(R)</description><pubDate>Thu, 20 Aug 2020 08:46:47 GMT</pubDate></item><item><title>გურამ ამირხანაშვილი ჩვენებაში - არჩილ გაგნიძემ მკითხა, საიდან იცოდა გიორგი შაქარაშვილმა ასეთი სწრაფი სირბილი, შემდეგ კი მითხრა: „როგორ მაგრადაც დარბიხართ, ისე მაგრად თუ იცით ცურვა?</title><link>https://www.interpressnews.ge/ka/article/614427-guram-amirxanashvili-chvenebashi-archil-gagnizem-mkitxa-saidan-icoda-giorgi-shakarashvilma-aseti-scrapi-sirbili-shemdeg-ki-mitxra-rogor-magradac-darbixart-ise-magrad-tu-icit-curva/</link><description>„რადიო თავისუფლება“ 19 წლის ფეხბურთელის, გიორგი შაქარაშვილის გარდაცვალების საქმეზე ერთ-ერთი ოქროს მოწმის და მისი მეგობრის, გურამ ამირხანაშვილის მეხუთე ჩვენების ერთ-ერთ ოქმს აქვეყნებს.
ამირხანაშვილის ჩვენების მიხედვით, მორაგბე არჩილ გაგნიძემ დანარჩენ პირებს მკაცრად უთხრა, რომ ის მანქანაში ჩაესვათ და თბილისისკენ წამოვიდნენ.
გურამ ამირხანაშვილი, ახალი გამოკითხვისას, „ტოიოტა კამრიში“ გამართული დიალოგის დეტალებსაც იხსენებს. მისი მტკიცებით, არჩილ გაგნიძემ შემდეგი შეკითხვა დაუსვა: „როგორ მაგრადაც დარბიხართ, ისე მაგრად თუ იცით ცურვა?“.
„არჩილ გაგნიძემ რამდენჯერმე მკითხა, თუ საიდან იცოდა გიორგი შაქარაშვილმა ასეთი სწრაფი სირბილი, რომელსაც ვუთხარი, რომ მეც და გიორგი შაქარაშვილიც ბავშვობიდან ვიყავით ფეხბურთელები. რაზეც ასევე მკითხა, „როგორ მაგრადაც დარბიხართ, ისე მაგრად თუ იცით ცურვა?“. აღნიშნული შეკითხვისთვის მაშინ ყურადღება არ მიმიქცევია, იმ მომენტში ვერაფერთან დავაკავშირე, რადგან ვიყავი აღელვებული და ვნერვიულობდი ჩემ მეგობარ გიორგი შაქარაშვილზე. ასევე მგზავრობისას, როგორც მახსოვს, უკან მჯდომმა ერთ-ერთმა პირმა ახსენა შემდეგი შინაარსის სიტყვები, „რომ დავადეთ, უკვე დამკაში იქნება გასული“, ვის გულისხმობდა ის, არ ვიცი“, - ნათქვამია გურამ ამირხანაშვილის მეხუთე ჩვენებაში.
ცნობისთვის, ფეხბურთელ გიორგი შაქარაშვილის დაკარგვის შესახებ ოჯახმა შინაგან საქმეთა სამინისტროს 19 ივნისს მიმართა. 4-დღიანი საძიებო სამუშაოების შედეგად, მყვინთავებმა ფეხბურთელ გიორგი შაქარაშვილის ცხედარი წყალში იპოვეს. აღნიშნულ საქმეზე დაკავებულია 17 პირი, მათგან 6 არასრულწლოვანია.
პროკურატურამ შაქარაშვილის საქმეზე „ტოიოტა ქამრის“ მგზავრების - 5 პირის მიმართ სისხლის სამართლებრივი დევნა 109-ე მუხლის მეორე ნაწილის „ე“ ქვეპუნქტით ჩადენილი დანაშაულისთვის დაიწყო, რაც განზრახ ჯგუფურად ჩადენილ მკვლელობას გულისხმობს.
აღნიშნულ საქმეზე ბრალი ვახტანგ ჩიქოვანს, არჩილ გაგნიძეს, ნიკოლოზ რევაზიშვილს, არასრულწლოვნებს ა.ქ.-ს და ზ.ხ.-ს დაუმძიმდათ.
 
იხილეთ ვიდეო
 </description><pubDate>Thu, 20 Aug 2020 08:46:47 GMT</pubDate></item><item><title>„მადლიერების ჩიტი“ - ჯილდო საზოგადოების ღირსეული წევრებისთვის</title><link>https://www.interpressnews.ge/ka/article/614063-madlierebis-chiti-jildo-sazogadoebis-girseuli-cevrebistvis/</link><description>საქველმოქმედო ფონდი „ქართული გალობა“ 2012 წელს სრულიად საქართველოს კათოლიკოს-პატრიარქის ილია II-ის ლოცვა-კურთხევით „სმარტ კაპიტალ ჯგუფის“ და მისი დამფუძნებლის ბატონი ვან­ო ჩხარტიშვილის მიერ შეიქმნა.
ფონდის საქმიანობის ძირითადი მიზანია ქართული სიმღერაგალობისა და ხალხური შემოქმედების ხელშეწყობა და პოპულარიზაცია საქართველოსა და მის ფარგლებს გარეთ. ასევე, ქართული ტრადიციული მუსიკის სამეცნიერო კვლევის ხელშეწყობა, რაც ჩვენი მომავალი თაობისთვის ძალიან მნიშვნელოვანი საგანძურია.
ფონდის პროექტების ხელშემწყობთათვის, განსაკუთრებული პატივისცემის და მადლიერების გამოსახატავად, მისი დამფუძნებლის – ქალბატონი ნანა გოთუას მიერ შეიქმნა ჯილდო „მადლიერების ჩიტი“.
პრემია პირველად 2019 წელს გადაეცათ საქართველოს საპატრიარქოს დასავლეთ ევროპის ეპარქიის მღვდელმსახურებს: აქრიმანდრიტ მოსეს (ჭანკვეტაძე) და არქიმანდრიტ ანდრიას (ლაცაბიძე) ქალაქ ბარისა და ფლორენციის ქართულ სამრევლოებში ტრადიციული სიმღერა-გალობის მხარდაჭერისთვის და ფონდთან აქტიური თანამშრომლობისთვის. ერთობლივი პროექტის ფარგლებში, 2015 წლიდან დღემდე იტალიაში მცხოვრები ემიგრანტი ბავშვები ქართულ ტრადიციულ მუსიკას ეუფლებიან.
მოგვიანებით, ჯილდო მიიღო პარლამენტის ეროვნული ბიბლიოთეკის დირექტორმა გიორგი კეკელიძემ, რომლის ინიციატივითა და ფონდის მხარდაჭერით 2019 წელს ბიბლიოთეკის მესამე კორპუსში ფოლკლორის დარბაზი დაფუძნდა.
სულ რამდენიმე დღის წინ კი, “მადლიერების ჩიტით“ საიუბილეო საღამოზე დაჯილდოვდა ქართველი გამოჩენილი მომღერალი და ლოტბარი, ქართული სიმღერების ჩანაწერების მომძიებელი და გამომცემელი, საუკუნის მოამაგე – ანზორ ერქომაიშვილი. ჯილდოს ოთხივე მფლობელი ჩვენი ქვეყნის წინაშე გაწეული განსაკუთრებული ღვაწლისა და ამაგისათვის დაჯილდოვდა და ფონდისთვის დიდი პატივია ამ ადამიანებთან თანამშრომლობა.
ფონდი განაგრძობს თავის საქმიანობას და ქართული საგანძურის ახალი თაობისთვის შეგროვება-გადაცემას.

(R)
 
 
 
 
 
 
 </description><pubDate>Thu, 20 Aug 2020 08:46:47 GMT</pubDate></item><item><title>მდგრადი განვითარების მიზნების გათვალისწინება კორონავირუსის შედეგად წარმოქმნილ კრიზისზე სტრატეგიული რეაგირების პროცესში და ამ ნაბიჯის მნიშვნელობა ჯანდაცვის, ეკონომიკური და ჰუმანიტარული გლობალური კრიზისის წარმატებით დაძლევისთვის</title><link>https://www.interpressnews.ge/ka/article/614421-mdgradi-ganvitarebis-miznebis-gatvaliscineba-koronavirusis-shedegad-carmokmnil-krizisze-strategiuli-reagirebis-processhi-da-am-nabijis-mnishvneloba-jandacvis-ekonomikuri-da-humanitaruli-globaluri-krizisis-carmatebit-dazlevistvis/</link><description>მიმდინარე წლის ივლისში, გაერთიანებული ერების ორგანიზაციამ გამოაქვეყნა წლიური ანგარიში 2020 წლის მდგრადი განვითარების მიზნების განხორციელების შესახებ. აღნიშნული ანგარიში დაემთხვა პერიოდს, როდესაც კორონავირუსმა დიდი დარტყმა მიაყენა თითქმის ყველა 17 მიზნისა და 169 ამოცანის განხორციელებას, რომელთა მიღწევასაც საერთაშორისო საზოგადოება 2030 წლისთვის იმედოვნებდა. ანგარიშში ნათქვამია, რომ მოწყვლადი ჯგუფები, როგორებიცაა განვითარებადი ქვეყნები, ბავშვები, ქალები, მოხუცები, შეზღუდული შესაძლებლობების პირები, ღარიბები, იმიგრანტები, ლტოლვილები და სხვა დაზარალდნენ ყველაზე მეტად.
გარდა ამისა, მნიშვნელოვნად გაუარესდა ძირითადი მიზნების, სიღარიბისა და შიმშილის აღმოფხვრის, მაჩვენებლები და სავარაუდოდ 71 მილიონი ადამიანი შეუერთდება იმ ადამიანების რიცხვს, ვინც განიცდის ძლიერ შიმშილს. პანდემიის შედეგად გამოწვეული ფატალური შემთხვევების ძალიან მაღალი რიცხვი კიდევ უფრო გაიზრდება იმ ადამიანების ხარჯზე, რომლებიც გარდაიცვლებიან შიმშილის, სამედიცინო გართულებების, ვაქცინის ხელმიუწვდომელობის და ცუდი სანიტარული პირობების გამო.
ამ რიცხვებთან ერთად სულისშემძვრელია ის ფაქტი, რომ დაახლოებით 1.6 მილიარდმა ადამიანმა, ანუ გლობალური სამუშაო ძალის ნახევარმა, დაკარგა შემოსავლის წყარო ან შეუმცირდათ სამუშაო და შემოსავალი. სკოლების დახურვამ დამატებით 1.6 მილიარდი მოსწავლე მოაცილა ჩვეულ საგანმანათლებლო გარემოს და დაახლოებით 370 მილიონი ვეღარ იღებს საკვებს სკოლებში. ძალადობა ქალების, ბავშვების და მოწყვლადი პირების წინააღმდეგ გაიზარდა ღარიბი და მოშიმშილე ადამიანების რიცხვის ზრდასთან ერთად.
საქართველოში, როგორც სხვაგან, მდგომარეობა შორს არის იდეალურისგან. როგორც ბატონმა კახი კახიშვილმა, მთავრობის ადმინისტრაციის უფროსმა და მდგრადი განვითარების მიზნების ეროვნული საბჭოს თავმჯდომარემ და ლუიზა ვინტონმა, გაეროს განვითარების პროგრამის მუდმივმა წარმომადგენელმა ბრძანეს, მიუხედავად იმის რომ საქართველო იყო ერთ-ერთი პირველი ქვეყანა, რომელმაც მდგრადი განვითარების მიზნები რეალურად გადაიტანა და გაითვალისწინა ეროვნულ სტრატეგიებში და ამ მიზნების განხორციელების სტრუქტურის შექმნის დროს, მაინც ჯერ კიდევ არის მნიშვნელოვანი პრობლემები, რომლებიც ამუხრუჭებს პროგრესის ტემპს. კორონა ვირუსამდეც კი, გაეროს განვითარების პროგრამამ აღნიშნა (2009 წლის 8 მაისის პრესრელიზი), რომ ზოგი პრიორიტეტული სფერო უკეთ ფინანსდებოდა ვიდრე სხვები. მაგალითად, მშვიდობას (#16), განათლებასა (#4) და ინფრასტრუქტურას (#9) კარგი ბიუჯეტი აქვს მაშინ, როცა სიღარიბის დაძლევას (#1), გენდერულ თანასწორობას (#5) და გარემოს დაცვასა და კლიმატის ცვლილებას (#6, 12, 13, 14 and 15) მნიშვნელოვნად მცირე სახსრები აქვს გამოყოფილი.
სწორედ ზემოაღნიშნული შემაშფოთებელი მონაცემების გამო, ჩვენ გვჭირდება ყველა ძალღონის მობილიზება იმისათვის, რომ მოხდეს მდგრადი განვითარების მიზნების ინტეგრირება ყველა ჩვენს საქმიანობაში და ეკონომიკის გადარჩენისათვის გამიზნულ პაკეტსა თუ გეგმაში, რათა გავზარდოთ სიცოცხლისუნარიანობა და აღდგენის პოტენციალი. უნდა გვახსოვდეს, რომ ჩვენ გლობალურ სამყაროში ვცხოვრობთ და ვინაიდან გაჩნდა კორონავირუსი, პრობლემები ერთი ქვეყნიდან და რეგიონიდან მეორეში ვრცელდება. შესაბამისად, ყველა და თითოეულ ჩვენგანზე, მთელ მსოფლიოზეა დამოკიდებული, უნდა გავერთიანდეთ მდგრადი განვითარების მიზნების განხორციელებისათვის. დღეს, უფრო მეტად ვიდრე ოდესმე, ეს მიზნები ჩვენი კომპასია, რომლებიც გვიჩვენებს სწორ გზას და წარმოადგენს უდაბნოში კვამლის სვეტს დღისით და ცეცხლის ალს ღამის განმავლობაში. ეს მიზნები გახლავთ დროშა ბანაკის წინ იმ დაბნეულობაში, რომელიც შექმნა პანდემიამ და ეკონომიკურ-ჰუმანიტარულმა კრიზისმა, რომელიც მას მოჰყვა.
ყველა ქვეყანამ უნდა გაიაზროს, რით შეუძლია წვლილის შეტანა აღნიშნული მიზნების განხორციელებაში. ისრაელს შეუძლია დაეხმაროს საკუთარი გამოცდილებითა და ტექნოლოგიებით, რომელთა გამოყენებაც შეუძლია ბევრ ქვეყანას მსოფლიოში ისეთ სფეროებში, როგორებიცაა საზოგადოებრივი ჯანდაცვა, წყალმომარაგება, სოფლის მეურნეობა და განახლებადი ელექტროენერგია რათა განხორციელდეს დასახული მიზნები: სიღარიბისა და შიმშილის აღმოფხვრა, სურსათის უსაფრთხოება და ჯანსაღი საკვები, ენერგოუზრუნველყოფა და სასმელი წყლის გაწმენდა. ისრაელის მსოფლიოში სახელგანთქმულ ინოვაციებს რეალურად შეუძლია დახმარების გაწევა დასახული 17 მიზნის მიღწევაში.
ეს კარგად გამოჩნდა კორონავირუსის მეორე ტალღის დროს ისრაელში, როდესაც ქვეყანაში ახალი პროდუქტი, ვირუსის საწინააღმდეგო ნიღაბი - Virimask - შეიქმნა, რაც წარმოადგენს სახის ნიღაბს სასუნთქი გზების სრული დაცვით იმ ადამიანებისთვის, რომლებიც ვირუსის წინააღმდეგ ბრძოლის ავანგარდში იმყოფებიან. კომპანიის მიერ განხორციელებულმა ტესტებმა დაადასტურა, რომ ეს ნიღაბი უზრუნველყოფს 99%-იან დაცვას კორონა ვირუსის წინააღმდეგ. N95 ნიღაბთან შედარებით, რომელიც დღესდღეისობით გამოიყენება მედიცინის მუშაკების მიერ, იგი ატარებს ნაწილაკების მხოლოდ 5%-მდე რაოდენობას. ეს ნიღაბი, ასევე განსხვავებით N95 ნიღაბისგან, რომელიც იცავს მხოლოდ ცხვირისა და პირის ღრუს, იცავს თვალებს ჰერში მოტივტივე და შეწონილი ნაწილაკებისგან. გარდა ამისა, Virimask-ის ტარება კომფორტულია, რადგან ჰაერი მასში მოძრაობს თავისუფლად და მომხმარებლებს არ აწუხებთ თავის ტკივილი, სუნთქვის/ჰაერის უკმარისობა და გულისრევა.
ისრაელში, უდაბნოსთან მისი მდებარეობის და ქვეყნის დაარსებისა და არსებობის გარემოებებისა და იმის გამო, რომ ამ ქვეყანაში ინოვაცია, ინიციატივები და შემოქმედებითი მიდგომა ჭარბობს, გამოიკვეთა უამრავი გადაწყვეტილება, რომელთა გაზიარება შესაძლებელია მთელი მსოფლიოსთვის. ისრაელის მსოფლიოში ცნობილი სოფლის მეურნეობას მნიშვნელოვანი წვლილის შეტანა შეუძლია მსოფლიოს მოსახლეობის გამოკვების პრობლემის მოგვარებაში. მოსახლება მუდმივად იზრდება, ხოლო მისთვის საჭირო საკვების მარაგს საფრთხეს უქმნის კლიმატის ცვლილება, წყლის ნაკლებობა და გაუდაბნოება. მაგალითები მოიცავს ზუსტ (ადგილობრივი პირობების გათვალისწინება) სოფლის მეურნეობას, მრავალფეროვანი სახეობების შექმნას, რომლებიც უძლებს დაავადებებსა და გვალვას, სასმელად უვარგისი (მარილიანი) წყლის გამოყენებას და სხვა.
წყალი კიდევ ერთი სფეროა, რომელშიც ისრაელი გლობალური ლიდერია და თუ მივაღწევთ მისი გამოყენების ოპტიმიზაციას, ეს მოგვცემს ბევრი გლობალური პრობლემის მოგვარებისა და მსოფლიო ეკონომიკის წინსვლის შესაძლებლობას. ისრაელი სუპერ სახელმწიფოა ჩამდინარე წყლების გაწმენდის სფეროში. მისი ჩამდინარე წყლების 90% იწმინდება და გამოიყენება სოფლის მეურნეობაში.
წარმოიდგინეთ, რამდენი სასათბურე გაზის, გარემოს დაბინძურებისა და ბუნებრივი სისტემის განადგურების თავიდან აცილება იქნებოდა შესაძლებელი, ასეთივე მიდგომა რომ ჰქონდეს მსოფლიოს ყველა ქვეყანას.
ისრაელი, ასევე, ძალიან გამოცდილია განახლებადი ენერგიის ტექნოლოგიებში, რომელშიც შედის ენერგიის მიღება ზღვის ტალებიდან. Eco Power არის ისრაელის კომპანია, რომელიც ამჟამად ამუშავებს ამ ტექნოლოგიას და, რომელმაც მიიღო პრიზი გასული წლის კლიმატის ცვლილების კონფერენციაზე მადრიდში. გარდა ამისა, ისრაელის სხვა კომპანიები ლიდერობენ ენერგოეფექტიანობისა და ენერგიის შენახვის საკითხების გადაწყვეტაში, როგორიცაა ენერგიის შენახვა კომპრესირებული საჰაერო სისტემების გამოყენებით.
არ უნდა დაგვავიწყდეს, რომ ისრაელში არის კომპანიები, რომლებიც პიონერები არიან ცხოველური პროტეინების შემცვლელების წარმოების სფეროში, როგორიცაა ხელოვნური ხორცის წარმოება ლაბორატორიებში; მცენარეული პროტეინების წარმოებაში, რომლებიც ძალიან მიმსგავსებულია საქონლის ან ქათმის ხორცთან ან პროტეინები, რომლებიც მიიღება ფერმენტაციის გზით. მესაქონლეობის სფეროს უზარმაზარი გავლენა კლიმატის კრიზისზე და, იმავდროულად, იმის გააზრება თუ რამდენად გააუარესებს უკვე არსებულ პრობლემას ხორცისა და ცხოველური საკვების მზარდი გამოყენება, გვიჩვენებს, რომ ასეთ განვითარებას უმნიშვნელოვანესი წვლილი შეაქვს მსოფლიოს ხარისხიანი პროტეინით უზრუნველყოფის საქმეში.
არსებობს ინოვაციების კიდევ სხვა წარმატებული სფეროები, როგორებიცაა აპლიკაციები, ხელოვნური ინტელექტი, მასალის გადამუშავება, ისეთი ინდუსტრიული მასალის დამზადება და გამოყენება, რომლებიც ნაკლებ ენერგიას ითხოვს წარმოების პროცესში.
ისრაელი და საქართველო უკვე მჭიდროდ თანამშრომლობენ რამდენიმე პრიორიტეტულ სფეროში როგორც კერძო, ისე სამთავრობო დონეზე (აქედან ბოლო ძირითადად გულისხმობს MASHAV-ს, ისრაელის საერთაშორისო თანამშრომლობის განვითარების სააგენტო, რომელიც საქართველოში ფუნქციონირებს 1993 წლიდან). სურსათის უვნებლობა, სუფთა წყალი, საზოგადოებრივი ჯანდაცვა, განახლებადი ენერგია, ხარისხიანი განათლება, გენდერული თანასწორობა და ინოვაცია წარმოადგენს ისრაელ-საქართველის ორმხრივი თანამშრომლობის მთავარ სფეროებს. გასულ თვეში, მაგალითად, MASHAV-მა გურიის „შალომ კლუბთან“ ერთად შეიმუშავა ერთობლივი კონცეფცია, რაც გულისხმობს სოფლის სკოლების აღჭურვას ისრაელში წარმოებული წყლის გამწმენდი საშუალებებით. ამ კვირაში MASHAV-მა, საქართველოს Volunteer Hub-თან ერთად, გამოაცხადა კიდევ ერთი პროექტი - ქალები ტექნოლოგიებში. ამჟამად ვსწავლობთ და ვიკვლევთ სხვა შესაძლებლობებს და ინიციატივებს, რომლებიც პრიორიტეტად არის აღიარებული საქართველოს ეროვნულ სტრატეგიაში მდგრადი განვითარების მიზნების განხორციელებისათვის.
მიზანი # 17 დღეისთვის ძალიან მნიშვნელოვანია. იგი ეხება თანამშრომლობას. ერთობლივი მუშაობისა და იმის გაცნობიერების გარეშე, რომ გამოწვევები გლობალურია და რომ კორონავირუსის დაძლევის გზა არის საერთაშორისო თანამშრომლობა, ჩვენ ვერ მივაღწევთ სათანადო წარმატებას და შესაძლოა ამ კრიზისსაც ვერ დავაღწიოთ თავი. როგორც გაერთიანებული ერების ორგანიზაციის ანგარიშშია ნათქვამი, „სოლიდარობა და თანამშრომლობა აუცილებელია ჯანდაცვის, ეკონომიკური და ჰუმანიტარული კრიზისის მოგვარებისა და პრევენციის მიზნით. ამიტომ დღეს, გლობალური კრიზისის დროს, მნიშვნელოვანია, რომ კონცენტრირებულები ვიყოთ ამ მიზნების განხორციელებაზე და ყველა ღონე ვიხმაროთ ამისთვის. სწორედ ეს მიზნები წარმოადგენს უკეთესი და უფრო უსაფრთხო მსოფლიოს ჩვენეულ ხედვას“.
რან გიდორი
საქართველოში ისრაელის საგანგებო და სრულუფლებიანი ელჩი </description><pubDate>Thu, 20 Aug 2020 08:46:47 GMT</pubDate></item><item><title>გია ყრუაშვილი - ყველა ოპონენტს ვთხოვ, დავსხდეთ დებატებში და შემდეგ ქართველმა ხალხმა განსაჯოს, ვინ არის გამარჯვების ღირსი</title><link>https://www.interpressnews.ge/ka/article/614418-gia-qruashvili-qvela-oponents-vtxov-davsxdet-debatebshi-da-shemdeg-kartvelma-xalxma-gansajos-vin-aris-gamarjvebis-girsi/</link><description>„თავისუფალმა საქართველომ“ ნაძალადევის ოლქში მაჟორიტარ კანდიდატად გია ყრუაშვილი წარადგინა. რას საქმიანობს და რა წინასაარჩევნო პროგრამა აქვს „თავისუფალი საქართველოს“ ერთ-ერთ ლიდერს ამომრჩევლებისთვის, აღნიშნულ თემებზე „ინტერპრესნიუსს“ გია ყრუაშვილი ესაუბრა.
- რატომ გადაწყვიტეთ 2020 წლის საპარლამენტო არჩევნებში მონაწილეობა. რას პირდებით ამომრჩეველს?
- რა თქმა უნდა, გადაწყვეტილების მიღება ძალიან რთული იყო. მე ბავშვობიდან ყოველთვის ვიდექი ქვეყნის და მომავალი თაობის წინსვლის სადარაჯოზე. პირადად ვარ საქართველოს უახლესი ისტორიისთვის მნიშვნელოვანი ყველა მოვლენის მონაწილე. ვფიქრობ, ჩვენ მდგომარეობაში მყოფი ქვეყნისთვის, ყველა ქართველის ვალია, იყოს აქტიური.
მართლა მინდა ისეთ ქვეყანაში ცხოვრება, სადაც მინისტრი თავის ადგილზე იქნება, მთავრობა კი თავის საქმეს გააკეთებს. საქმის კეთება და წინსვლა ამ ქვეყანას არ ეტყობა. ქვეყანა დღეს გაჩერებულია. სულ ასეა, „მოქალაქეთა კავშირი“ იქნებოდა, „ნაციონალური მოძრაობა“ თუ „ქართული ოცნება“. ჩვენ ერთიდაიგივე სახეებს ვხედავთ, რომლებიც ხელისუფლებაში ყოფნისას ამბობდნენ, რომ ქვეყანა ვითარდება, ოპოზიციაში გადასვლისას კი ოპოზიციური ლოზუნგებით საუბრობენ.
შთაბეჭდილება მრჩება, რომ ქვეყნის კურსი დამოკიდებულია „ნაციონალური მოძრაობის“ ახალგაზრდული ფრთის ხედვებზე, რომლებმაც განათლება უცხოეთში მიიღეს, იქიდან ფინანსდებიან და ისე არიან გაწვრთნილები, როგორც სპეცრაზმელები. ფაქტობრივად, მთელი პოლიტიკური ელიტა დაფინანსებული და წახალისებულია ლიბერალური ღირებულების ადამიანებისგან, რასაც სერიოზული ლობი ჰყავს ქვეყნის საზღვრებს გარეთ.
საქართველოში, ხშირად, ლიბერალური ფასეულობების კრიტიკა აღიქმება ანტიდასავლურ ნარატივად, რაც არასწორია. მე ევროპა ძალიან მომწონს, 5 შვილიდან 2 ევროპაში ცხოვრობს და ვიცი რა ხდება იქ. დასავლეთი არ არის მხოლოდ ლიბერალიზმი, უმცირესობების მხარდაჭერა, ტრადიციულ ფასეულობებთან, ეკლესიასთან, ოჯახურ ღირებულებებთან ბრძოლა... ამის მაგალითია პრეზიდენტი ტრამპი, სენატორი კრუზი, სალვინი, ორბანი და სხვა. ჩვენ გვჭირდება იმის მიღება დასავლეთიდან, რაც თვისობრივად მიესადაგება ქართულ კულტურასა და ჯდება ჩვენს ტრადიციულ ღირებულებებში. სწორედ ასე ვხედავთ „თავისუფალ საქართველოში“ ჩვენი ქვეყნის განვითარების დასავლურ გზას. ჩემი გუნდის სურვილია ეროვნული ძალა იყოს პარლამენტში, ქართველმა ხალხმა უნდა გადაწყვიტოს რა სურს მათ.
- რას სთავაზობთ ნაძალადევში მცხოვრებ ამომრჩეველს?
- ვიქნები საუკეთესო მაჟორიტარობის კანდიდატი. ყველას ვთავაზობ დახმარებას. იქნება ეს გაჭირვებული, თუ ახალგაზრდა. ყველას დავეხმარები, არ ვაპირებ პირადი კომფორტის მოწყობას. ჩვენს პარტიაში არიან ადამიანები, რომლებსაც საინტერესო კანონპროექტების შეთავაზება შეუძლიათ. ჩვენი პარტიის გეგმა და დევიზი, ყველაფერი შესრულდება. ვხედავთ, ყველა ეროვნული ლოზუნგით გამოდის და აბნევს საზოგადოებას.
ბევრ ახალგაზრდასთან მქონდა შეხვედრა. ვთხოვდი ჩვენს პარტიაში ყოფნას, ქვეყნის განვითარებისთვის ეზრუნათ, თუმცა ყველა მეუბნებოდა, რომ აპოლიტიკურები იყვნენ. „ლელო“ რომ გამოჩნდა, შემდეგ გახდნენ პოლიტიკოსები?! ვეკითხები, რა წაიკითხეს ასეთი, რომ „ლელოში“ არიან!
თამარ კორძაია, როდესაც კენჭს იყრიდა, თქვა, რომ ის ერთსქესიან ქორწინებას მხარს უჭერდა. მე მას პატივს ვცემ, რომ ეს არ დამალა. ეს ადამიანი წინ დგას, იმათგან განსხვავებით, ვინც ჩოხებით დადის და პარლამენტში შესვლისას სხვანაირად იქცევა. დღეს არ არის ომის, ჩხუბის, ორიენტაციების გარკვევის დრო. დღეს ქვეყანა ზღვარზეა მისული.
- რა მოლოდინები გაქვთ 2020 წლის საპარლამენტო არჩევნებში? 
- მოლოდინი მაქვს, რომ „თავისუფალი საქართველო“ 2020 წლის მოწვევის პარლამენტში ფრაქციით იქნება წარმოდგენილი, რითაც ამ ქვეყანას აღმშენებლობაში დაეხმარება.
მე პირდაპირ მივმართე ბიძინა ივანიშვილს, „რესპუბლიკელები“ და ლიბერალები თუ უნდოდა ქართულ საზოგადოებას, თქვენი ჩამოსვლა რაში სჭირდებოდა-მეთქი. ყველა მკვდარი გააცოცხლა ბიძინა ივანიშვილმა, ჩვენი პარტიის და ეროვნული ძალების გარდა. ეს საქართველოს მოსახლეობის 90%-ის აზრია, ჩემი არა.
მიხეილ სააკაშვილს თავიდან ყველა ისე იცნობდა, როგორც გიჟს, შემდეგ გახდა, როგორც ლიდერი. აღარ მინდა ეს განმეორდეს. ცვალებადი მოღრუბლულობასავით შეიძლება ქვეყანა აშენდეს?! გიორგი ვაშაძე აღმაშენებლი გვყავს?! ვნახეთ, ამათი საქმე. ყველა ოპონენტს ვთხოვ, დავსხდეთ დებატებში. ბევრი კითხვა მაქვს ყველა მათგანთან და შემდეგ ქართველმა ხალხმა განსაჯოს, ვინ არის გამარჯვების ღირსი.
როდესაც გიორგი ნემსაძემ მოიგო ფეხბურთის ფედერაციის არჩევნები და რამდენიმე საათში გადადგა, ვინმემ იცის, რატომ წავიდა?! ბევრი პასუხგაუცემელი კითხვაა. ამოიღონ ჩემი დოსიე. რატომ ერიდებიან ხალხთან საუბარს. ვისაც ამ ქვეყნის აღმშენებლობა უნდა, ყველა ვიცი.
სექტემბრიდან ყველა პოლიტიკოსის მხილებას დავიწყებ, ფაქტებს დავდებ. მე ვიცი, რომ მამუკა ხაზარაძე ამ ქვეყანას რასაც პირდება, ვერ მიიყვანს იქამდე.
ქართულ საზოგადოებას მოვუწოდებ, ვერ განვითარდებით, თუ პოლიტიკოსები თავის დანაშაულის არ აღიარებენ და შეინანებენ. ყველა საუბრობს ქვეყნის განვითარებაზე, თუმცა არასწორ გადაწყვეტილებას ვიღებთ. ქართველ ხალხს ვთხოვ, ერთხელ დამიჯერონ, მხარი დაუჭირონ „თავისუფალ საქართველოს“.
 </description><pubDate>Thu, 20 Aug 2020 08:46:47 GMT</pubDate></item><item><title>ქართული პრესის მიმოხილვა 20.08.2020</title><link>https://www.interpressnews.ge/ka/article/614413-kartuli-presis-mimoxilva-20082020/</link><description>“ვინც სიტყვას გატეხს, იქნება მოღალატე” - ვინ აწერს ხელს “ნაცმოძრაობის” დოკუმენტს და ვინ არა
კახა კუკავა - “ჯერ უნდა მოვიშოროთ „ნაცმოძრაობა”, მერე ბიძინა”
ჩაღლარის დაწესებულებებზე შეტევა გრძელდება – დახურეს კიდევ ერთი სკოლა, ამჟამად რუსთავში

 
* * *
“ვინც სიტყვას გატეხს, იქნება მოღალატე” - ვინ აწერს ხელს “ნაცმოძრაობის” დოკუმენტს და ვინ არა
“ნიკა მელიას ინიციატივას, ოპოზიციაში აზრთა სხვადასხვაობა მოჰყვა. ერთი ნაწილი ამბობს, რომ მზად არის ხელი მოაწეროს დეკლარაციას, რომლის თანამხადაც ისინი უარს იტყვიან “ქართულ ოცნებასთან” კოალიციაზე, მეორე ნაწილი კი ამბობს, რომ მათ პოზიციას დეკლარაციაზე ხელის მოწერით გამყარება არ სჭირდება. ისედაც უარზე არიან მმართველ გუნდის მხარდაჭერაზე. ის პოლიტიკური პარტიები, რომლებიც ლეიბორისტების ოფისში იკრიბებოდნენ, ინიციატივას მხარს უპირობოდ უჭერენ. დეკლარაციაზე ხელისმოწერის მზაობას გამოთქვამს გიორგი ვაშაძის “სტრატეგია აღმაშენებელი”, - წერს გაზეთი “რეზონანსი” სტატიაში, სათაურით “ვინც სიტყვას გატეხს, იქნება მოღალატე” - ვინ აწერს ხელს “ნაცმოძრაობის” დოკუმენტს და ვინ არა.
“ეს დეკლარაცია გახლავთ ოპოზიციის საერთო შეთანხმების მიხედვით შედგენილი, შესაბამისად თუ ოპოზიციის სრული მხარდაჭერა ექნება ხელს მოვაწერთ. ჩვენ ყოველთვის წინააღმდეგნი ვიყავით “ოცნებასთან” კოალიციის, შესაბამისად ნებისმიერ შემთხვევაში “სტრატეგია აღმაშენებელი” მხარს უჭერს ამ მემორანდუმს. გიორგი ვაშაძის პოზიცია არის შემდეგი, თუ ეს მემორანდუმი გაფორმდება, ჩვენ, “სტრატეგია აღმაშენებელი” ხელს მოვაწერთ, რომ “ქართულ ოცნებასთან” კოალიციაში არ შევალთ”, - ამბობს პარტიის პრესამსახურის წარმომადგენელი. “ევროპული საქართველოს” ერთ-ერთი ლიდერის სერგი კაპანაძის თქმით, ეს ინიციატივა “ევროპულ საქართველოსაც”ჰქონდა და ლეიბორისტების ოფისში შეკრებილი ოპოზიციური ერთობა მზადაა ხელი მოაწეროს შეთანხმებას. დეკლარაციაზე ხელს მოაწერს ასევე, “ლელოც”, პარტიის დამფუძნებელი, თავმჯდომარე და საბურთალოს მაჟორიტარობის კანდიდატი ბადრი ჯაფარიძის თქმით “ლელო” მხარს უჭერს ამ ინიციატივას და თავის მხრივ ეს ინიციატივა ძალიან კარგია ქვეყნის განვითარებისთვის და სპეკულაციების შესაჩერებლად”, - აღნიშნავს გამოცემა.
“ამაზე დიდი ხანია ვსაუბრობთ ჩვენ. ჯერ კიდევ შარშან ეს ინიციატივა საჯაროდ დავაყენეთ მას შემდეგ, რაც ხელისუფლებამ პროპორციული არჩევნების დაპირება გასცა. მაშინ ბევრმა პარტიამ გამოთქვა მზადყოფნა ამასთან დაკავშირებით და ბუნებრივია, ახლაც ჩვენ ვართ იმ პოლიტიკური პროცესების ავანგარდში, ვინც ასეთი პოლიტიკური შეთანხმების მომხრეები არიან და რაც უფრო მეტი პოლიტიკური ძალა დაუჭერს მხარს ამ ინიციატივას, მით უფრო კარგია. მე ძალიან დიდი იმედი მაქვს, რომ ყველა ოპოზიციური ძალა, რომელიც ჩვენთან ერთად იკრიბება, ამ შეთანხმებას ხელს მოაწერს და თუ ვინმე არ მოაწერს, მაშინ პირდაპირ იტყვის, რომ მზადაა ხელი შეუწყოს ივანიშვილის დიდხანს დარჩენას ხელისუფლებაში და მხარს უჭერს ივანიშვილის მმართველობას”, - აცხადებს სერგი კაპანაძე. “მიგვაჩნია, რომ კარგი იქნება ასეთი დეკლარაციის შედგენა და მასზე ხელისმოწერა. ამით გამოირიცხება სპეკულაციები იმაზე, ვინ აპირებს შექმნას კოალიცია “ოცნებასთან”. მიგვაჩნია, რომ “ოცნებამ” ამოწურა ხელისუფლებაშ ყოფნის ყველა რესურსი. ამ ინიციატივას ჩვენ მხარს ვუჭერდით და დავუჭერთ”, - გამოცემის კორესპონდენტთან საუბრისას ბადრი ჯაფარიძე.
“დეკლარაციაზე ხელის მოწერას არ აპირებს პარტია “მოქალაქეების” ლიდერი ალეკო ელისაშვილი. მისი თქმით, ის თავის სიტყვას არ გადავა და ამის დასამტკიცებლად მემორანდუმი არ სჭირდება. ასევე უარზეა პარტია “ტრიბუნას” დამფუძნებელი დავით ჭიჭინაძე, მისი თქმით “ტრიბუნას” ნათქვამ სიტყვას წონა აქვს და მემორანდუმები მხოლოდ “ნაციონალურ მოძრაობას”და მის განაყოფებს” სჭირდება. რაც შეეხება “პატრიოტთა ალიანსს”, როგორც პარტიაში “რეზონანსს” უთხრეს, არაფერს არ მოაწერენ ხელს “ნაციონალებთან” ერთად, თუმცა არც კოლიცია სურთ. რესპუბლიკური პარტიის ლიდერი ლევან ბერძენიშვილი ამბობს, ასეთი დეკლარაციები კარგია, რათა არ მოხდეს მოულოდნელი პოლიტიკური სვლები. მისივე თქმით, იმ შემთხვევაში თუ რომელიმე პარტია დაარღვევს მემორანდუმს, იქნება მოღალატე და მოსახლეობა მას შესაბამის პასუხს აუცილებლად გასცემს”, - წერს სტატიის ავტორი.
“თუ ვინმეს ოპოზიციაში მართლა რამე უნდა, რაღაც დეკლარაციაზე კი არ უნდა ფიქრობდეს, ხალხის დარაზმვაზე და მის პრობლემებზე უნდა ფიქრობდეს. ჩვენ ამ დეკლარაციას და მემორანდუმებს ხელს არ მოვაწერთ, მაგრამ რეალურად ვიბრძოლებთ იმისთვის, რომ “ქართული ოცნება” არჩევნებში დამარცხდეს, ვიბრძოლებთ იმისთვის, რომ ხმები დავიცვათ, რეალურად ვიბრძოლებთ ასევე იმისთვის, რომ კოალიცია ვერ შექმნას და არ შევუქმნით. ჩვენი პოლიტიკური სივრცის პრობლემა არის ის, რომ სიტყვას აღარ აქვს ფასი. ჩვენ ჯერჯერობით ჩვენი საჯაროდ ნათქვამი სიტყვისთვის არ გვიღალატია და არ გადაგვიხვევია, ასე ვაპირებთ გაგრძელებას. ჩვენ ვამბობთ სიტყვას, რომ არც ბიძინა ივანიშვილს და „ქართულ ოცნებას“ შევუკრავთ კოალიციას და ასევე, თითოეული ხმისთვის ვიბრძოლებთ. ოღონდ ამას ჩვენ რეალური ქმედებით განვახორციელებთ. იმის ნაცვლად, რომ ქვეყანაზე ვდარდობდეთ, რაღაც თავშექცევით არის დაკავებული ოპოზიცია, ამიტომ ასეთ მემორანდუმზე ხელმოწერისთვის დროს არ დავკარგავთ, ხალხზე ვფიქრობთ, თუ ვინმეს აინტერესებს”, - ამბობს გამოცემის კორესპონდენტთან ალეკო ელისაშვილი.
“ჩვენ უკვე დიდი ხნის წინ ვთქვით, რომ აბსოლუტურად არავისთან არ ვაპირებთ კოალიციაში შესვლას. საერთოდ მგონია, რომ დეკლარაციებს და მემორანდუმებს მხოლოდ მორალური დატვირთვა აქვს და არანაირი იურიდიული საფუძველი არ გააჩნია. საერთოდ ზოგადად პოლიტიკოსს სიტყვა უნდა ჰქონდეს ისეთი წონადი, რომ ყოველგვარი ხელისმოწერისა და დაფიცების გარეშე იჯერებდნენ. ჩვენ „ტრიბუნაში“ ამ სტანდარტს ვუჭერთ მხარს. ზოგადად დღეს ქართულ პოლიტიკაში არც დაპირებებს ასრულებენ, არც ტელევიზიით მიცემულს და არც ხელმოწერილს. აქედან გამომდინარე ვთვლი, რომ ეს იმ პოლიტიკური ძალებისთვის იქნება საჭირო, რომელსაც ხშირად აქვს თავიანთი პოლიტიკური სიტყვა დარღვეული, “ნაციონალურ მოძრაობას” და მათ განაყოფებს ვგულისხმობ. დადგნენ და მაგათ აწერინონ ხელი”, - მიიჩნევს გამოცემასთან საუბრისას დავით ჭიჭინაძე.
“უპირველეს ყოვლისა, რა თქმა უნდა, რესპუბლიკური პარტია ზუსტად ამ განწყობაზეა. ჩვენ არ ვაპირებთ ხელისუფლებასთან თანამშრომლობას. მე მგონი ბევრისთვის ეს გასაგებია. მაგრამ ეს დეკლარაცია აუცილებელია იმისთვის, რომ არ მოხდეს მოულოდნელი და უცნაური სვლები. იმიტომ, რომ ყველამ ვიცით, პოლიტიკა არ არის მარტივი საქმე და როდესაც ერთს აცხადებს ადამიანი, გულში შეიძლება მეორე ჰქონდეს. ბიძინა ივანიშვილს შეიძლება კვერცხები აქვს ჩადებული სადმე სხვადასხვა კალათში. თუ ვინმე მოღალატეა, ის მაინც გვიღალატებს. პოლიტიკური სახე უნდა ჰქონდეს ამ ყველაფერს და ყველამ უნდა იცოდეს, პოლიტიკურად ვინ რას წარმოადგენს. ამიტომ ჩვენ მივესალმებით ამას და აუცილებლად მოვაწერთ ხელს”, - აცხადებს გამოცემის კორესპონდენტთან საუბრისას ლევან ბერძენიშვილი.
“ეს საერთოდ მოქმედებს ხოლმე, იმიტომ, რომ “სიცრუე და ორპირობა” როგორც გვითხრა რუსთაველმა “ავნებს ხორცსა, მერმე სულსა”, ანუ ჯერ მატერიალურად იგრძნობენ ამას, მერე სულიერად. ეს იმას ნიშნავს, რომ პოლიტიკაში სიტყვას აქვს ფასი. ბიძინა ივანიშვილი სულ ამბობს, რომ მე სიტყვის კაცი ვარო, მაგრამ ბოლოს ისეთი სიტყვა გატეხა მთელი მსოფლიო გააგნა. ვინც სიტყვას გატეხს, ის იქნება უბრალოდ მოღალატე. რაც შეეხება მოსახლეობას, ის ყოველთვის ხედავს ღალატს და არა მგონია, რომ მათთვის ეს მოსაწონი იყოს. ზოგ ღალატს ვადა გაუვიდა, ადრე იყო და დაგვავიწყდა, მაგრამ როგორც კი კრიტიკული მომენტი დადგება ყველას, გვახსოვს ვინ ვის უღალატა, რომელ პრინციპებს უღალატა. მე ისეთი რესპუბლიკელებიც მახსოვს, რომლებიც ლიბერალები იყვნენ და ლიბერალური პარტიის შემადგენლობაში იყვნენ და შემდეგ ისეთი ღრმად კონსერვატული აზრები გამოთქვეს, რომ თავის თავს უღალატეს. მაგრამ ეს ჩვეულებრივი ამბავია ცხოვრებაში, ცხოვრება სავსეა არამარტო სიხარულით, არამედ მწუხარებით და ღალატითაც. მაგრამ ის, რომ წინასწარ კეთდება ამის პრევენცია, ეს არის სწორი და ეს აჩვენებს ძალას. ვერავინ ვერ გამოდის და ვერ აცხადებს, რომ ითანამშრომლებს მმართველ პარტიასთან, “პატრიოტთა ალიანსიც” ვერ ამბობს, ისეთი კეთროვანი ხელისუფლება ჩამოგვიყალიბდა, რომ მასთან გაკარება ეშინია ყველას”, - დასძენს ლევან ბერძენიშვილი.
 
კახა კუკავა - “ჯერ უნდა მოვიშოროთ „ნაცმოძრაობა”, მერე ბიძინა”
“არჩევნებამდე პერიოდში სიახლე არ გვექნება, საინტერესო პროცესები დაიწყება არჩევნების შემდეგ, რასაც ჰქვია ახალი პოლიტიკური ცენტრის ფორმირება. მომავალ პარლამენტში უნდა შეიქმნას კოალიციური ერთობა, რომელიც გახდება ხელისუფლების ალტერნატივა, ეს იქნება თვისობრივად ახალი რეალობა”, - აცხადებს, პარტია “თავისუფალი საქართველოს” ლიდერი კახა კუკავა წინასაარჩევნო გარემოსთან დაკავშირებით საუბრისას”, - წერს გაზეთი “რეზონანსი” სტატიაში, სათაურით “ჯერ უნდა მოვიშოროთ „ნაცმოძრაობა”, მერე ბიძინა” - რატომ ფიქრობს კუკავა, რომ “ნაციონალებმა” ბოლო შანსი გაუშვეს.
“ნაციონალური მოძრაობა” კიდევ ერთი ახალი დეკლარაციის ხელმოწერის ინიციატივით გამოდის, რომლის თანხმადაც ოპოზიციურმა პოლიტიკურმა პარტიებმა პირობა უნდა დადონ, რომ მომავალ პარლამენტში არ შექმნიან კოალიციას “ქართულ ოცნებასთან”. “ნაციონალური მოძრაობა” რამდენადაც არ უნდა ეცადოს, ვერ აიღებს პირველ ადგილს, მან გაუშვა თავისი ბოლო შანსი, ის ვერ ჩამოყალიბდა ხელისუფლების ალტერნატივად. “ქართული ოცნება” არის იმ პოზიციაში, რომ ამომრჩეველს ეუბნება, მართალია, მე ვერაფერს ახალს ვერ გთავაზობთ, მაგრამ სხვები უარესია, მოვლენ “ნაცები” და დედას გიტირებენო, რაც რეალობასთან ახლოსაა, რადგან სააკაშვილი ყოველდღე ამბობს, რომ ისევ იქნება ერთპარტიული სისტემა და ოპონენტებს ჩაყრიან ციხეში”, - აცხადებს გამოცემის კორესპონდენტთან საუბრისას კახა კუკავა.
“ევროპული საქართველოს” წინასაარჩევნო კამპანია უშინაარსო და ყალბია, ისინი ყიდიან კამფეტების “ფანტიკებს”. იგივე შეიძლება ითქვას “ლელოზეც”, მათი წინასაარჩევნო კამპანია აბსოლუტურად უშინაარსოა და არავინ ხმას არ მისცემს, თუ ამ პარტიის წევრი არ არის. ასე რომ, არჩევნების პერიოდში სიახლე არ გვექნება. სუსტები დაიღუპებიან და დაახლოებით 10 პარტია შევა მომავალ პარლამენტში, სადაც გაირკვევა, ვის რამდენი ტყვია აქვს ვაზნაში. საინტერესო პროცესები დაიწყება არჩევნების შემდეგ, რასაც ჰქვია ახალი პოლიტიკური ცენტრის შექმნა. ჩვენი მიზანია, პარლამენტში შეიქმნას კოალიციური ერთობა, რომელსაც უნდა ჰქონდეს თანამშრომლობის უნარი და შეუძლია ქვეყნის მართვა, ანუ გახდეს ხელისუფლების ალტერნატივა. ეს იქნება თვისობრივად ახალი რეალობა”, - განაგრძობს რესპონდენტი.
“დღეს ამომრჩეველი ვერ ხედავს ვინ არის მთავრობის ალტერნატივა, ამიტომ მერყევი ამომრჩეველი არჩევნების პირველ ტურში ისევ სახლში დარჩება, მეორე ტურში თუ მოვიდა, რევანშის შიშით ისევთ “ოცნებას” მისცემს ხმას. ოპოზიციაში რომ აცხადებენ, ჯერ ბიძინა მოვიშოროთ და მერე ვილაპარკოთო. მე სულ ვამბობ, რომ ჯერ უნდა მოვიშოროთ “ნაციონალური მოძრაობა” და მერე ბიძინა. ისევ მათ მიერ ჩატარებული სოციოლოგიური კვლევები ადასტურებს, რომ დღეს ივანიშვილი სააკაშვილს 10:0-ს უგებს, მერე რა მოხდება არ ვიცი, თუ ბიძინამ ბავშვების ჭამა დაიწყო და მიშას ანგელოზის ფრთები ამოუვა,“ - დასძენს კახა კუკავა.
 
ჩაღლარის დაწესებულებებზე შეტევა გრძელდება – დახურეს კიდევ ერთი სკოლა, ამჟამად რუსთავში
“მთავრობა თურქეთის ხელისუფლების ზეწოლით ჩაღლარის საგანმანათლებლო დაწესებულებებზე შეტევას აგრძელებს. ახლახან ავტორიზაცია რუსთავის შოთა რუსთაველის სახელობის სკოლა-ლიცეუმს გაუუქმეს. როგორც სკოლის ადვოკატი მარიამ ჩიქოვანი “რეზონანსთან” საუბარში აღნიშნავს, ეს ყოველგვარ საფუძველს მოკლებული მიზანმიმართული კამპანიაა - მისი თქმით, რუსთავის სკოლა-ლიცეუმს აკრედიტაცია 2023 წლამდე ჰქონდა, თუმცა 2020 წლის დასაწყისში დაწესებულებას აკრედიტაცია გაურკვეველი მიზეზებით გაუუქმეს... ავტორიზაციის საბჭოს გადაწყვეტილების საფუძველზე, ამ ქსელში შემავალი კიდევ ერთი, ბათუმის რეფადინ შაჰინის სახელობის მეგობრობის სკოლა-ლიცეუმი 2017 წლის თებერვალში დაიხურა, ამავე წლის აგვისტოში ავტორიზაცია გაუუქმდა თბილისში მოქმედ დემირელის კოლეჯსაც. ჩაღლარის საგანმანათლებლო დაწესებულებებს თურქი სასულიერო მოღვაწის, ფეთჰულა გიულენის სახელს უკავშირებენ, რომელსაც პრეზიდენტი ერდოღანის ბრალად 2016 წელს თურქეთში სახელმწიფო გადატრიალების მცდელობას სდებს. ამის საფუძველზე თურქეთის ხელისუფლებამ გიულენთან ასოცირებული ასობით საგანმანათლებლო დაწესებულება დახურა”, - წერს გაზეთი “რეზონანსი” სტატიაში, სათაურით ჩაღლარის დაწესებულებებზე შეტევა გრძელდება – დახურეს კიდევ ერთი სკოლა, ამჟამად რუსთავში.
“პირველ რიგში მინდა აღვნიშნო, რომ რუსთავის სკოლას ავტორიზაცია 2017 წელს აქვს მინიჭებული, რომელიც ძალაში 2023 წლამდე იყო, ანუ სკოლას ზოგადად ექვსწლიანი ავტორიზაცია ენიჭება, ავტორიზაციის ყველა პირობებს აკმაყოფილებდა და საგანმანათლებლო საქმიანობის ლიცენზია შესაბამისად მიიღო. თუმცა 2020 წლის თებერვალში სკოლაში მონიტორინგის ჯგუფი და ექსპერტები შემოვიდნენ, ეს ავტორიზაციის მინიჭების ან გაუქმების მონიტორინგი არაა, თუმცა ამ ექსპერტების დასკვნაში რაღაც მცირედი აბსოლუტურად უმნიშვნელო ხარვეზები ჩაიწერა, რომელიც გამოსწორებას ადვილად ექვემდებარებოდა, მაგალითად, სკოლის საპირფარეშოში ტუალეტის სახელური არ იყო და მსგავსი ასეთი ტექნიკური საკითხები. როდესაც მაისის თვეში უკვე პანდემია და საგანგებო მდგომარეობა იყო, “ზუმის” საშუალებით ავტორიზაციის საბჭოს სხდომა ჩატარდა და ეს სხდომა ძალიან არაობიექტურად არასამართლიანად იყო ჩატარებული, რადგან სკოლის წარმომადგენლებს პოზიციის დაფიქსირების საშუალება საერთოდ არ მიეცათ, ისეთი ფორმატით გაიმართა, რომ ექსპერტებმა თავისი დასკვნა წარმოადგინეს და ავტორიზაციის საბჭომ ყველანაირი დამატებითი შეკითხვების გარეშე და მტკიცებულებების უგულებელყოფის საფუძველზე, სკოლისთვის ავტორიზაციის გაუქმების გადაწყვეტილება მიიღო”, - განმარტავს გამოცემის კორესპონდენტთან საუბრისას მარიამ ჩიქოვანი.
“ავტორიზაციის საბჭოს დიდი პრაქტიკა არსებობს, ჩვენ ბოლო წლების პრაქტიკას გავეცანით, ბოლო 3-4 წლის მანძილზე მსგავსი სახის დარღვევებზე თუ ხარვეზებზე (თუ ამას დარღვევებს დავარქმევთ) არც ერთი სკოლისთვის აკრედიტაცია არ გაუუქმებიათ, შეიძლება გამოსწორებისთვის მიეცათ შენიშვნა, რეკომენდაცია, ვადა (ძირითადად 6-თვიანი ვადა) შესაბამისად, სკოლის ფუნქციონირებას ხელს არ უშლიან... ეს სკოლა დაახლოებით 15 წელია არსებობს, ავტორიზაციას ყოველთვის უპრობლემოდ გადიოდა, ქართლის რეგიონში ერთ-ერთი ყველაზე ძლიერია, მატერიალურ-ტექნიკური-საგანმანათლებლო ბაზით, ამ სკოლაში დიდი პროცენტი ეროვნული უმცირესობებია, ისინი ქართულად სწავლობენ და ქართულ ენას ეუფლებიან, სადღაც 70-მდე პედაგოგია დასაქმებული, ბავშვები კი ალბათ 230-მდეა, ანუ საკმაოდ დიდი, წარმატებული და ფუნქციური სკოლაა, რომელიც წლების მანძილზე მთელი შიდა ქართლის ტერიტორიაზე ფაქტიურად შეუცვლელია. ეს გადაწყვეტილება ძალიან ბევრ ეჭვს გვიჩენს, 2017 წლიდან ჩაღლარის დაწესებულებების მიმართ მიზანმიმართული ანტიპიარკამპანიაა.უკვე სასწავლო წლის დასასრული იყო, ბავშვებმა სწავლა დაასრულეს. თუ სასწავლო წლის დაწყებამდე ეს საკითხი არ გადაწყდა, მაშინ ამ ბავშვებს სხვა სკოლებში გადასვლა მოუწევთ, თუმცა ძალიან ბევრმა ბავშვმა უკვე საბუთების გადატანა დაიწყო”, - განაგრძობს ადვოკატი.
“მასწავლები ძალიან უკმაყოფილოები არიან, რადგან აქ სამუშაო და ანაზღაურების პირობები ძალიან ნორმალური იყო, არის მასწავლებლების ნაწილი, რომელიც ძალიან აქტიურად იბრძვის, სკოლის პოზიციაა, რომ გადაწყვეტილება აუცილებლად სასამართლოში იქნება გასაჩივრებული, ბრძოლას ბოლომდე ნამდვილად აპირებენ. ჩვენ იმედს არ ვკარგავთ იმიტომ, რომ “შავი ზღვის უნივერსიტეტის” შემთხვევაში, ხალხის მხარდაჭერამ, სამართლებრივი პოზიციის სიმყარემ განაპირობა ის, რომ ამ უნივერსიტეტის ავტორიზაცია შევინარჩუნეთ, შესაბამისად ვთვლით, რომ ბრძოლას აზრი აქვს. სკოლის საკითხთან დაკავშირებით, ყველა არასამთავრობო ორგანიზაცია ჩართული გვყავს, ჩვენი მასალები ასევე სახალხო დამცველის ოფისშიცაა წარმოებაში მიღებული და ამ საქმეში სახალხო დამცველიც ჩაერთვება”, - დასძენს ჩიქოვანი.
“შეგახსენებთ, რომ შავი ზღვის საერთაშორისო უნივერსიტეტს, რომელიც ასევე ჩაღლარის საგანმანათლებლო დაწესებულებების რეგიონალურ ქსელს წარმოადგენს, 2018 წელს სტუდენთა მიღების უფლება 1 წლის ვადით შეეზღუდა, უნივერსიტეტი აცხადებდა, რომ გადაწყვეტილება უსამართლო იყო, რადგან უნივერსიტეტის დაწესებულებას 2018 წლის 20 აგვისტოს ავტორიზაცია 6 წლის ვადით მიენიჭა, თუმცა ამავე დროს, საბჭომ გადაწყვეტილება მიიღო და უნივერსიტეტს 2019 წლის 20 აგვისტომდე სტუდენტთა ნაკადის მიღება შეუჩერა. უნივერსიტეტთან დაკავშირებული მოვლენები საზოგადოებაში დიდ ეჭვს ბადებს, რომ ეს პოლიტიკურად მოტივირებულია, 2016 წლის 16 ივლისს, თურქეთის გენერალურმა კონსულმა იასინ თემიზქანმა განაცხადა, რომ ბათუმში მდებარე შაჰინის სკოლა-ლიცეუმისა და სხვა სკოლების ტერორისტულ ორგანიზაციებთან კავშირის გამო, აპირებს მიმართოს საქართველოს მთავრობას ამ სკოლების დახურვის მიზნით...”, - წერს სტატიის ავტორი.
 </description><pubDate>Thu, 20 Aug 2020 08:46:47 GMT</pubDate></item><item><title>ზაალ ანჯაფარიძე - დეკლარაცია, რომლითაც პარტიებმა „ოცნებასთან“ კოალიციის არშექმნის  ვალდებულება უნდა აიღონ, პირდაპირი გზაა კონფრონტაციისა და სახელისუფლებო კრიზისისკენ</title><link>https://www.interpressnews.ge/ka/article/614425-zaal-anjaparize-deklaracia-romlitac-partiebma-ocnebastan-koaliciis-arshekmnis-valdebuleba-unda-aigon-pirdapiri-gzaa-konprontaciisa-da-saxelisuplebo-krizisisken/</link><description>საშინაო და საგარეო პოლიტიკის აქტუალურ თემებზე „ინტერპრესნიუსი“ ზაალ ანჯაფარიძეს ესაუბრა.
 
- ბატონო ზაალ, იმის გათვალისწინებით, რომ არჩევნებში მონაწილე ყველა ძირითადმა პარტიებმა 30-ვე მაჟორიტარულ ოლქებში დაასახელეს თავისი კანდიდატები, თუ საჭადრაკო ტერმინოლოგიას მოვიშველიებთ, შეიძლება ითქვას, რომ წინასაარჩევნო „დებიუტი გათამაშებულია“.
შესაძლოა, ამ თემაზე ყურადღების გამახვილება არც კი ეღირებოდა, რომ არა ის, რომ გაერთიანებულმა ოპოზიციამ საბურთალოსა და დიდუბე-ჩუღურეთში შეთანხმებული კანდიდატების წარდგენის შესახებ გვამცნო. 
თუ მაჟორიტარულ ოლქებში ძირითად მოთამაშეებად მიჩნეული პარტიების კანდიდატების სიას გადავხედავთ, რჩება შთაბეჭდილება, რომ მცირე გამონაკლისის გარდა, მაჟორიტარულ ოლქებში პარტიებმა თავისი კანდიდატები მხოლოდ იმიტომ დააყენეს, რომ უნდა დაეყენებინათ. 
თუ ჩავთვლით, რომ მაჟორიტარულ ოლქებში კანდიდატების წარდგენით წინასაარჩევნო საჭადრაკო „დებიუტი გათამაშებულია“, თქვენი დაკვირვებით, როგორ გამოიყურება კანდიდატების წარდგენის შემდეგ მაჟორიტარულ ოლქებში პარტიების მიერ გათამაშებული დებიუტები? 
- მაჟორიტარული არჩევნები იმავე სისტემით ტარდება, რაც წინა წლებში და შესაბამისად პარტიათა ამ „დებიუტებში“ არაფერი საინტერესო არ იკითხება.
ტრადიციულად, რეგიონებში სახელისუფლებო მაჟორიტარ კანდიდატებს გარკვეული უპირატესობა გააჩნიათ. მათ თავიანთ მაჟორიტარულ ოლქებში გარკვეული ცნობადობა აქვთ და ზოგიერთებს მნიშვნელოვანი ფინანსური რესურსიც, ამას დაუმატეთ მმართველი გუნდის რესურსები და ადგილობრივი ელიტების ერთი ნაწილის მხარდაჭერაც.
მართალია, ცნობადობა მაჟორიტარულ ოლქებში გაერთიანებული ოპოზიციის კანდიდატებსაც აქვთ, მაგრამ ჩემი აზრით, ეს მეტწილად უარყოფითი ცნობადობაა, მათი წარსულიდან გამომდინარე.
მართალია, ცნობადობა მაჟორიტარულ ოლქებში გაერთიანებული ოპოზიციის კანდიდატებსაც აქვთ, მაგრამ ჩემი აზრით, ეს მეტწილად უარყოფითი ცნობადობაა, მათი წარსულიდან გამომდინარე... ვფიქრობ რამდენიმე ოლქში, სადაც ოპოზიციას შედარებით კონკურენტული კანდიდატები ჰყავს, ვიხილავთ მეორე ტურს 
რამდენიმე მათგანი კი ანტი-რეიტინგის ლიდერია და ეხლა აღარ ჩავუღრმავდები თუ რატომ. თუმცა, ვფიქრობ რამდენიმე ოლქში, სადაც ოპოზიციას შედარებით კონკურენტული კანდიდატები ჰყავს, ვიხილავთ მეორე ტურს.
- არის მაჟორიტარული ოლქები, რომლებიც განსაკუთრებულ ინტერესს იწვევენ. ასეთებია თბილისის თითქმის ყველა ოლქი, განსაკუთრებით ვაკე, საბურთალო, დიდუბე-ჩუღურეთი, გლდანი და ისანი. 
ასევე როგორც სამეგრელოს, ისე იმერეთის, კახეთის, აჭარისა და გურია მთიანი რაიონების ოლქები. ფაქტია, რომ მმართველი გუნდის წარმომადგენლების ოპტიმისტური განცხადებების მიუხედავად, „ქართული ოცნებას“ ყველა ოლქის მოგება გაუჭირდება. ეს განსაკუთრებით ეხება თბილისისა და დიდი ქალაქების რიგ ოლქებს. 
რაზამ საყვარელიძის აზრით, ცხადად ჩანს, რომ საბურთალოზე ბევრად უფრო მწვავე დაპირისპირება იქნება, ვიდრე ვაკეში. იგივე შეიძლება ითქვას იმ მაჟორიტარულ ოლქებზე, სადაც ხელისუფლებისა და ოპოზიციის ლიდერშიფის წარმომადგენლები იყრიან კენჭს. დამკვირვებელთა უმრავლესობა მიიჩნევს, რომ მაჟორიტარული ოლქების უმრავლესობაში მეორე ტურების ჩატარება აუცილებელი გახდება. 
თქვენი დაკვირვებით, სავარაუდოდ, რომელ ოლქებში აქვს აშკარა უპირატესობა „ოცნებას“ და რომელ ოლქებში შეიძლება ჰქონდეს გამარჯვების შანსები ოპოზიციის წარმომადგენლებს?
- თუ ვის რა შანსები აქვს, ეს მეტნაკლებად გამოიკვეთება აქტიური საარჩევნო კამპანიის დროს და უშუალოდ არჩევნების წინ, როდესაც ანალიზისათვის დაგროვდება საკმარისი ინფორმაცია - რაც გულისხმობს მაჟორიტარ კანდიდატების საარჩევნო კამპანიის ხასიათს და მასშტაბებს, ამომრჩეველთან ურთიერთობას, ასევე კონკრეტულ რეგიონებში პარტიის პოზიციებს და ბევრს სხვა ნიუანსებს.
მაგალითად, „ქართული ოცნებისათვის“ რთულ რეგიონებად ითვლებოდა კახეთი და სამეგრელო და ძალიან საინტერესოა რა შედეგები დადგება ამჟამად. სხვა ოლქებში ოპოზიციის კანდიდატების შანსებზე საუბარი რთულია იმ მიზეზ-გარემოებების გამო რაზედაც უკვე ვისაუბრე.
„ქართული ოცნებისათვის“ რთულ რეგიონებად ითვლებოდა კახეთი და სამეგრელო და ძალიან საინტერესოა რა შედეგები დადგება ამჟამად. სხვა ოლქებში ოპოზიციის კანდიდატების შანსებზე საუბარი რთულია იმ მიზეზ-გარემოებების გამო რაზედაც უკვე ვისაუბრე
- ახლა როცა საარჩევნო კამპანია აქტიურ ფაზაშია შესული, ძირითადი პოლიტიკური აქტორების წარმომადგენლების მხრიდან უამრავი განცხადებები კეთდება, მაჟორიტარობის კანდიდატები ცდილობენ სოფლებში გზების დაგებას, დაგროვილი პრობლემების გადაჭრას. 
მიუხედავად ამისა, მაინც ვერ ხერხდება იმის გარკვევა, როგორია როგორც „ოცნების“, ისე მათი ოპონენტების რეგიონალური პოლიტიკა, მათ შორის რეგიონალური ეკონომიკური პოლიტიკა. 
რეგიონებში ვხედავთ, ბუტაფორიებად ქცეულ ადგილობრივ ორგანოებს, უუფლებო თვითმმათველობებს და უამრავ ადგილობრივ პრობლემებს, რომლებიც ადგილზე უნდა წყდებოდეს და არა დედაქალაქში. 
მიუხედავად იმისა, რომ ასეთი თემების ჩამონათვალი საკმაოდ ბევრია, წინასაარჩევნოდ მთავარი კითხვა მაინც ასე გამოიყურება - რას პირდება „ქართული ოცნება“ ამომრჩეველს და რა ცვლილებებს აანონსებენ ოპოზიციის წარმომადგენლები ისეთს, რამაც შესაძლოა გადაწყვიტოს 2020 წლის საპარლამენტო არჩევნების ბედი? 
- „ქართულ ოცნებას“ ჯერ არ გამოუქვეყნებია თავის საარჩევნო პროგრამა. თუმცა, ვვარაუდობ, რომ მათი ერთ-ერთი წინასაარჩევნო კოზირი იქნება სტაბილურობა და მშვიდობიანი განვითარება და რა თქმა უნდა კორონავირუსით განპირობებული პრობლემების დაძლევა.
ვფიქრობ, კორონავირუსით გამოწვეულ სოციალურ-ეკონომიკურ პრობლემებთან გამკლავების თემა მნიშვნელოვან ადგილს დაიკავებს წამყვან პარტიათა დაპირებებში.
ჩვენ ვხედავთ, რომ რამდენიმე ახლად შექმნილი პარტია გრანდიოზულ ცვლილებას ჰპირდება, თუმცა ამომრჩეველი ყოველ მომდევნო არჩევნებზე სულ უფრო კრიტიკული თვალით უყურებს ასეთ დაპირებებს, ალბათ მათი შეუსრულებლობის მწარე გამოცდილებიდან გამომდინარე.
ვხედავთ, რომ რამდენიმე ახლადშექმნილი პარტია გრანდიოზულ ცვლილებას ჰპირდება, თუმცა ამომრჩეველი ყოველ მომდევნო არჩევნებზე სულ უფრო კრიტიკული თვალით უყურებს ასეთ დაპირებებს, ალბათ მათი შეუსრულებლობის მწარე გამოცდილებიდან გამომდინარე
- რამაზ საყვარელიძის აზრით - „არჩევნებამდე 2 თვით ადრე ასეთი კომფორტული მდგომარეობა „ქართულ ოცნებას“ აქამდე არ ჰქონია“. 
ბევრის თვალსაზრისითაც შესაძლოა ასეცაა, მაგრამ ისიც ფაქტია, როგორც ვაჟა ბერიძე ბრძანებს - „ნაციონალებს“ და მის მოკავშირეებს ელექტორატის ნახევარზე მეტი არ უჭერს მხარს, ხოლო 50%, ვისაც არჩევანი გაკეთებული არ აქვს, „ოცნების“, დასავლელი პარტნიორებისა და საზოგადოების მთავარი პრობლემაა“.
რადგან ჯერ კიდევ მაღალია იმ ამომრჩეველთა რაოდენობა, ვისაც არჩევანი გაკეთებული არ აქვს, არჩევნებამდე დარჩენილ დროში რა შანსები აქვს მმართველ გუნდს და ოპოზიციურ სპექტრს, რომ ჯერაც მერყევი ელექტორატი თავის მოკავშირეებად აქციოს? 
- დიახ, ამ ეტაპზე შანსები მმართველ გუნდს უფრო მეტი აქვს, როგორც რაოდენობრივი ისე თვისობრივი პარამეტრებით. დიდწილად ეს ოპოზიციის მიერ დაშვებულმა შეცდომებმაც განაპირობა.
წარმოვიდგინოთ მერყევი ელექტორატის საშუალო სტატისტიკური ამომრჩეველი, რომელსაც ახლის და განსხვავებულის სურვილი აქვს. მას ალბათ უნდა მხარი დაუჭიროს ისეთ ახალ ალტერნატიულ ძალას, რომელსაც მისი აზრით აქვს პოტენციალი დაეუფლოს ხელისუფლებას. ასეთი პოტენციალის მქონე ძალა კი როგორც ვხედავთ ჯერ არ გამოჩნდა.
ამიტომაც ვფიქრობ, რომ მერყევი ელექტორატის მნიშვნელოვანი ნაწილი უბრალოდ არ წავა არჩევნებზე, ხოლო ვინც წავა, მათი უმეტესობა ალბათ ისევ მმართველ გუნდს დაუჭერს მხარს.
ვფიქრობ, რომ მერყევი ელექტორატის მნიშვნელოვანი ნაწილი უბრალოდ არ წავა არჩევნებზე, ხოლო ვინც წავა, მათი უმეტესობა ალბათ ისევ მმართველ გუნდს დაუჭერს მხარს
ძალიან ბევრ ამომრჩეველს აშინებს „ნაცმოძრაობის“ ხელისუფლებაში დაბრუნება, ხოლო ეს უკანასკნელი თავის აგრესიული რიტორიკით აძლიერებს ამომრჩევლის შიშებს.
ამას გარდა, ვერც „ნაცმოძრაობა“ მისი განშტოებებით და ვერც სხვა ახალი თუ ძველი ოპოზიციური პარტიები „ოცნების“ და ივანიშვილის კრიტიკის გარდა არაფერს ღირებულს და მიმზიდველს გადაუწყვეტელ ამომრჩეველს არ სთავაზობენ. ასეთი მდგომარეობა, „კი ქართულ ოცნებას’ უხსნის შესაძლებლობის ფანჯარას, რომ შეეცადოს მასზე გულაყრილი ამომრჩევლის დაბრუნებას.
ამავდროულად, „ქართულ ოცნებას“ სირთულეები ელოდება. კორონავირუსის ეპიდსიტუაციის შესაძლო გაუარესების გამო. სექტემბერ-ოქტომბრის თვეებში წინა პლანზე წამოიწევს სოციალურ-ეკონომიკური პრობლემები და სხვა ნეგატიური პროცესები. შესაძლოა ამან კორონავირუსთან წარმატებული ბრძოლით დაგროვილი მისი პოლიტიკური და რეპუტაციული დივიდენდები შეამციროს.
- შესაძლოა ვცდებოდე, მაგრამ რატომღაც რჩება შთაბეჭდილება, რომ 2020 წლის საპარლამენტო არჩევნების მთავარი ინტრიგა იმაში იქნება, შეძლებს თუ არა „ქართული ოცნება“ დამოუკიდებლად მთავრობის დაკომპლექტებას. 
თქვენი დაკვირვებით, რამდენად დიდია იმის ალბათობა, რომ „ქართულმა ოცნებამ“ დამოუკიდებლად შეძლოს მთავრობის დაკომპლექტება? 
- საქართველოში ბოლო ოთხი თვის მანძილზე ჩატარებულმა ოთხმა ერთმანეთისგან დამოუკიდებელმა სოციოლოგიურმა გამოკითხვამ მეტნაკლებად გამოკვეთა ამომრჩევლის განწყობებები კონკრეტული პოლიტიკური მოთამაშეებისადმი. ამ მონაცემების თანახმად კი ამომრჩეველთა უმეტესობა ინარჩუნებს ნდობას „ქართული ოცნების“ მიმართ, ხოლო ამ კუთხით ძირითადი ოპოზიციური პარტიების ჩამორჩენა კი საკმაოდ თვალშისაცემია.
ასე რომ, თუ „ქართულმა ოცნებამ“ არჩევნებამდე დარჩენილ დროში შეინარჩუნა ნდობის ის ვოტუმი, რაც მას გამოკითხვებით აქვს და სწორი საარჩევნო სტრატეგიით შეძლო დამატებითი ელექტორატის მოზიდვა, 40% +1% უმრავლესობის მოპოვება და მთავრობის დაკომპლექტება არ უნდა იყოს დაუძლეველი ამოცანა, მითუმეტეს იმ პროცესების ფონზე რაც ოპოზიციაში მიმდინარეობს.
თუ „ქართულმა ოცნებამ“ არჩევნებამდე დარჩენილ დროში შეინარჩუნა ნდობის ის ვოტუმი, რაც მას გამოკითხვებით აქვს და სწორი საარჩევნო სტრატეგიით შეძლო დამატებითი ელექტორატის მოზიდვა, 40% +1% უმრავლესობის მოპოვება და მთავრობის დაკომპლექტება არ უნდა იყოს დაუძლეველი ამოცანა, მითუმეტეს იმ პროცესების ფონზე რაც ოპოზიციაში მიმდინარეობს
თუმცა, არსებობს ერთი მნიშვნელოვანი „მაგრამ“ - ჩვენი სტრატეგიული პარტნიორების ინტერესები და ხედვა. ეს თვალნათლივ დაინახა ჩვენმა საზოგადოებამ, როდესაც საგარეო პარტნიორთა უპრეცედენტო ჩართულობით და ზეწოლით საარჩევნო სისტემა შეიცვალა იმგვარად, რომ პარლამენტი იყოს პლურალისტული და შეიქმნას კოალიციური მთავრობა.
ვფიქრობ, ეს არის ჩვენი დასავლელი პარტნიორების ინტერესიც და სურვილიც, რომლის გათვალისწინებაც ალბათ მოუწევს მმართველ გუნდსაც და ოპოზიციასაც. თუმცა, მათი ურთიერთობებიდან გამომდინარე ამ კუთხით სირთულეები და გამოწვევები გველოდება.
- „ლეიბორისტული“ ოფისის ირგვლივ გაერთიანებულმა პოლიტიკურმა ძალებმა გარდა იმისა, რომ ხელი მოაწერეს დეკლარაციას, რომლითაც ერთმანეთის ხმების დაცვა ივალდებულეს, „ნაცმოძრაობა“ გამოვიდა ინიციატივით რომ ოპოზიციურმა პოლიტიკურმა სპექტრმა ხელი მოაწერონ დეკლარაციას რომ ისინი მომავალ პარლამენტში არ შექმნიან კოალიციას „ქართულ ოცნებასთან“. 
„ლეობორისტული“ ოფისის ირგვლივ შეკრებილ ოპოზიციური გაერთიანებიაში აღარაა „ლელო, მაგრამ „ლელოს“ ლიდერებს არა ერთხელ აქვთ გაცხადებული რომ „ქართულ ოცნებას“ არ დაეხმარებიან მთავრობის დაკომპლექტებაში და მათ მთავრობაში თავის ადგილს ვერ ხედავენ. 
მიუხედავად იმისა, რომ ჯერ ისიც უცნობია „ნაციონალების“ ინიციატივა რა შედეგით დასრულდება, თქვენ როგორ შეაფასებდით თავად დეკლარაციას და თქვენი დაკვირვებით, იმ შემთხვევაში თუ „ქართულ ოცნებას“ მთავრობის დაკომპლექტებაში პარლამენტში პარტნიორები დასჭირდა, სავარაუდოდ რომელ პოლიტიკურ ძალასთან მოუწევს მას თანამშრომლობა? 
- „ლეიბორისტების“ ოფისში შეკრებილი ოპოზიციური პარტიების მიერ ხელმოწერილი დეკლარაცია თავის შინაარსით და პათოსით აპრიორი აცხადებს მომავალ არჩევნების გაყალბებაზე, რაკი ხმების დაცვის აუცილებლობაზე საუბრობს.
ეს ნიშნავს, რომ ოპოზიცია წინასწარ უნდობლობას უცხადებს არჩევნებს და დიდი ალბათობით არ აღიარებს მის შედეგებს, თუკი მისთვის ხელსაყრელი არ იქნა. ასეთი დამოკიდებულება კი ზრდის დესტაბილიზაციის საფრთხეს.
პოლიტიკური დიალოგის სივრცეს ასევე სპობს ოპოზიციის დაგეგმილი მეორე ერთობლივი დეკლარაცია, რომლითაც პარტიებმა „ქართულ ოცნებასთან“ კოალიციის არშექმნის ვალდებულება უნდა აიღონ. ვფიქრობ ამგვარი ნაბიჯები წინააღმდეგობაშია ჩვენი საერთაშორისო პარტნიორების რეკომენდაციებთან და სურვილებთან საარჩევნო სისტემის და გარემოს გაუმჯობესებაზე და დაძაბულობის შემცირებაზე. ეს არის პირდაპირი გზა კონფრონტაციისა და სახელისუფლებო კრიზისისკენ, აქედან გამომდინარე შედეგებით.
პოლიტიკური დიალოგის სივრცეს ასევე სპობს ოპოზიციის დაგეგმილი მეორე ერთობლივი დეკლარაცია, რომლითაც პარტიებმა „ქართულ ოცნებასთან“ კოალიციის არშექმნის ვალდებულება უნდა აიღონ... ეს არის პირდაპირი გზა კონფრონტაციისა და სახელისუფლებო კრიზისისკენ, აქედან გამომდინარე შედეგებით
ამ კონტექსტში მინდა შევეხო გუშინ გამოქვეყნებულ NDI-ის ანგარიშს საარჩევნო გარემოზე, რომელშიც არჩევნების სანდოობა დასახელებულია როგორც გამოწვევა, რაც ფაქტიურად უნისონშია ოპოზიციის განცხადებებთან და ისინი ამას აუცილებლად გამოიყენებენ.
ვფიქრობ ჩვენთან შექმნილი სიტუაციის ფონზე საერთაშორისო ორგანიზაციებს მეტი სიფრთხილე და სიზუსტე მართებთ თავიანთ შეფასებებში. თუ რატომ, მგონი ახსნას არ საჭიროებს. კარგი იქნება თუ საზოგადოებრივი აზრის გამოკითხვა ჩატარდება საარჩევნო პროცესის და სისტემის მიმართ ნდობის დასადგენად.
- რაც შეეხება კითხვის მეორე ნაწილზე რას იტყოდით? 
- ამ კითხვაზე პასუხის გაცემა ამ ეტაპზე ნაადრევია და ექსპერტული კუთხით არც ისე გამართლებული, იქიდან გამომდინარე, რომ ჯერ უცნობია რომელი და რამდენი პარტია მოაწერს ხელს „ნაციონალების“ მიერ შეთავაზებულ მეორე დეკლარაციას.
ვფიქრობ რამდენიმე პარტია თავს შეიკავებს. როდესაც გავიგებთ თუ როგორი პოლიტიკური კონფიგურაცია დალაგდება მომავალ პარლამენტში, მაშინ უფრო უპრიანი იქნებოდა ამ საკითხის განხილვა.
ერთ რამეში ვარ დარწმუნებული, თუკი „ქართულ ოცნებას“ კოალიციური მთავრობის ჩამოყალიბების აუცილებლობა დაუდგება, პარტნიორების შერჩევისას მას არა მხოლოდ ადგილობრივი, არამედ საგარეო ფაქტორების გათვალისწინებაც მოუწევს.
თუკი „ქართულ ოცნებას“ კოალიციური მთავრობის ჩამოყალიბების აუცილებლობა დაუდგება, პარტნიორების შერჩევისას მას არა მხოლოდ ადგილობრივი, არამედ საგარეო ფაქტორების გათვალისწინებაც მოუწევს
- ვინაიდან საპრეზიდენტო არჩევნების შემდეგ ბელორუსში მიმდინარე პროცესები მსოფლიო მედიისა და საერთაშორისო თანამეგობრობის ყურადღების ცენტრშია, ბელორუსში მიმდინარე პროცესების თემას გვერდს ვერ აუვლით. 
როგორც ერთმა ცნობილმა რუსმა მიმომხილველმა, რუსეთის საგარეო საქმეთა მინისტრის ექს-მოადგილემ გიორგი კუნაძემ თქვა - „საპრეზიდენტო არჩევნებმა აჩვენა, რომ ბელარუსელ ხალხს აღარ სურს ბელარუსულ საკოლმეურნეო სოციალიზმის ნაკრძალში ცხოვრება.“ 
ეს გასაგებია, მაგრამ სახალხო პროტესის ფონზე ლუკაშენკოზე ბევრად გაიზარდა კრემლისა და პუტინის გავლენა. 
რეალურად სურათი ასე გამოიყურება - ლუკაშენკოს დასუსტებით ყველაზე მეტად კრემლმა იხეირა. რადგან საპროტესო ტალღა არ ცხრება და დიდია იმის ალბათობა, რომ მინსკის სუვერენიტეტისაგან ბევრი არც არაფერი დარჩეს. 
თქვენ როგორ შეაფასებდით ბელარუსში განვითარებულ პროცესებს, თქვენი აზრით, სავარაუდოდ როგორ განვითარდება ბელარუსში პროცესები? 
- თბილისიდან ცოტა რთულია იქაური პროცესების ზუსტი შეფასება. ბევრი რამ გარეშე თვალისგან დაფარულია. საგულისხმოა, რომ საპროტესტო აქციებს აქამდე არ ჰყავს გამოკვეთილი ლიდერი ან ლიდერები. ამავე დროს, პროტესტი საკმაოდ კოორდინირებულად და ორგანიზებულად მიმდინარეობს.
ეხლა აქციის მონაწილეებსა და ლუკაშენკოს რეჟიმს შორის ერთგვარი ნერვების ომია. ხელისუფლება ტყუილად იმედოვნებს, რომ აქციები გამოიფიტება და მიილევა, რადგანაც მათ უკვე მძლავრი საერთაშორისო მხარდაჭერა მიიღეს.
ეხლა აქციის მონაწილეებსა და ლუკაშენკოს რეჟიმს შორის ერთგვარი ნერვების ომია. ხელისუფლება ტყუილად იმედოვნებს, რომ აქციები გამოიფიტება და მიილევა, რადგანაც მათ უკვე მძლავრი საერთაშორისო მხარდაჭერა მიიღეს
რუსეთსაც მიუძღვის ამ აქციებში გარკვეული წვლილი, მას სურს დასაჯოს და გონზე მოიყვანოს ორ სკამზე ჯდომის მსურველი ლუკაშენკო მისი ამბიციებით. აქვე შეგახსენებთ, რომ ბელარუსში რუსეთის უმნიშვნელოვანესი სამხედრო ობიექტებია განლაგებული, მათ შორის სარაკეტო თავდასხმაზე ადრეული შეტყობინების სისტემა.
რიგი ფაქტორებიდან გამომდინარე, რუსეთი სამხედრო ინტერვენციას ვერ გაბედავს, ის იმოქმედებს სიტუაციის შესაბამისად და ლუკაშენკოს გაწირავს მხოლოდ მაშინ, როდესაც მისი ხელისუფლებაში შენარჩუნების ყველა რესურსი ამოიწურება, მანამდე კი მის შემცვლელს შეარჩევს.
თუ დააკვირდით, საპროტესტო აქციებზე არ არის ანტი-რუსული განწყობები და რიტორიკა, როგორც ეს იყო უკრაინაში, რადგანაც აქციის ორგანიზატორებს როგორც ჩანს არ სურთ რუსეთს მისცენ ჩარევის რაიმე საბაბი.
თუ დააკვირდით, საპროტესტო აქციებზე არ არის ანტი-რუსული განწყობები და რიტორიკა, როგორც ეს იყო უკრაინაში, რადგანაც აქციის ორგანიზატორებს როგორც ჩანს არ სურთ რუსეთს მისცენ ჩარევის რაიმე საბაბი
ბელარუსის გამო კონფლიქტის ინიცირება რუსეთთან არც ევროპას უნდა სურდეს. ამიტომ, ვფიქრობ ყველა დაინტერესებული მხარე შეეცდება კომპრომისული ვარიანტის გამოძებნას, რაც სიტუაციიდან საუკეთესო გამოსავალი იქნებოდა, თუმცა ბოლომდე გამორიცხული არც სხვა სცენარებია.
დიდი მნიშვნელობა ექნება რა პოზიციას დაიკავებენ ადგილობრივი ელიტები. თუ ისინი ლუკაშენკოს განუდგნენ, მაშინ ბელარუსის არსებული რეჟიმის ცვლილება უფრო სწრაფად მოხდება.
- დამკვირვებელთა ნაწილი არა თუ არ გამორიცხავს, ღიად საუბრობს იმაზე, რომ ბელარუსზე კონტროლის დამყარების შემდეგ კრემლი ბალტიის ქვეყნების მიმართულებით გააქტიურდება. 
ვხედავთ, რომ ევროკავშირი გეგმავს სანქციები დაუწესოს ქვეყნის ხელმძღვანელ პირებს, მათ შორის ლუკაშენკოს. ამის ფონზე ლუკაშენკომ სამხედრო სწავლებები ლიეტუას საზღვართან დაიწყო. 
როგორადაც არ უნდა განვითარდეს ბელარუსში პროცესები, ჩვენთვის ყველაზე აქტუალური მგონია ბელარუსის არჩევნების გაკვეთილები. თქვენი დაკვირვებით, სავარაუდოდ როგორ გამოიყურება საქართველოსთვის ბელარუსის არჩევნების გაკვეთილები?
- რუსეთს გაუჭირდება ბელარუსზე სრული კონტროლის დაამყარება. ბელარუსის მოსახლეობის განწყობები არ იძლევა ამის საფუძველს. რაც შეეხება ბელარუსის არჩევნების გაკვეთილებს საქართველოსათვის, ჩვენ ეს გაკვეთილები კარგა ხნის წინ გავიარეთ და არჩევნების ასე თავხედურად და მასობრივად გაყალბება ჩვენთან გამორიცხულია.
ეტყობა, ბელარუსის პროცესებმა ჩვენში ცნობილ პოლიტიკურ ძალებს გარკვეული სტიმული მისცა და „რევოლუციური ქავილი“ გაუძლიერა. ამიტომაც, არა მხოლოდ ხელისუფლების, არამედ მთელი საზოგადოების ინტერესებში უნდა იყოს ამ არჩევნების სამაგალითოდ ჩატარება, იმისათვის რომ ბელარუსის სცენარის ინიცირება არ მოხდეს
თუმცა, ეტყობა, ბელარუსის პროცესებმა ჩვენში ცნობილ პოლიტიკურ ძალებს გარკვეული სტიმული მისცა და „რევოლუციური ქავილი“ გაუძლიერა. ამიტომაც, არა მხოლოდ ხელისუფლების, არამედ მთელი საზოგადოების ინტერესებში უნდა იყოს ამ არჩევნების სამაგალითოდ ჩატარება, იმისათვის რომ ბელარუსის სცენარის ინიცირება არ მოხდეს.
 
„ინტერპრესნიუსი“
კობა ბენდელიანი
 
 
 
 </description><pubDate>Thu, 20 Aug 2020 08:46:47 GMT</pubDate></item><item><title>კორონავირუსით ინფიცირებული 9 ახალი პაციენტიდან 4-ის წყარო ლენჯერია, 3 შემოტანილი შემთხვევაა, ერთი სამედიცინო პერსონალია და ერთზე კვლევა გრძელდება</title><link>https://www.interpressnews.ge/ka/article/614430-koronavirusit-inpicirebuli-9-axali-pacientidan-4-is-cqaro-lenjeria-3-shemotanili-shemtxvevaa-erti-samedicino-personalia-da-ertze-kvleva-grzeldeba/</link><description>თბილისის ინფექციური საავადმყოფოს სამედიცინო დირექტორის, მარინა ეზუგბაიას განცხადებით, კორონავირუსით ინფიცირებული 9 ახალი პაციენტიდან 4-ის წყარო ლენჯერია, 3 შემოტანილი შემთხვევაა, ერთი სამედიცინო პერსონალია და ერთ შემთხვევასთან დაკავშირებით გრძელდება ეპიდემიოლოგიური კვლევა წყაროს დადგენის მიზნით. როგორც მან ჟურნალისტებს განუცხადა, ამჟამად 6 კრიტიკულად მძიმე პაციენტია, რომლებიც კოვიდ ცენტრების რეანიმაციულ განყოფილებაში მკურნალობენ.
“დღეს გვაქვს 9 ახალი დადასტურებული შემთხვევა. ახალი შემთხვევების განაწილება ასეთია: 4 პაციენტის წყარო ლენჯერია, სამი არის შემოტანილი შემთხვევა, აქედან ერთი გახლავთ სატვირთო ავტომანქანის მძღოლი, ერთი სამედიცინო პერსონალია და ერთ შემთხვევაზე გრძელდება ეპიდემიოლოგიური კვლევა წყაროს დადგენით მიზნით, ასევე კონტაქტების მოძიება გრძელდება. გამოჯანმრთელებულების ციფრი 10-ით გაიზარდა, გვყავდა 1098 და დღეს გვყავს 1108 გამოჯანმრთელებული. გამოჯანმრთელებულების პროცენტული მაჩვენებელი კვლავ 81%-ია. დღევანდელი მონაცემებით, კოვიდ ცენტრებში მკურნალობს 245 დადასტურებული პაციენტი.
245 შემთხვევის განაწილება სიმძიმეების მიხედით ასეთია -გუშინ გყავდა 5 კრიტიკულად მძიმე პაციენტი, დაგვემატა ერთი და ამჟამად გვყავს 6 კრიტიკულად მძიმე პაციენტი, რომლებიც კოვიდ ცენტრების რეანიმაციულ განყოფილებაში მკურნალობენ. 22 პაციენტის მდგომარეობა მძიმეა, დანარჩენი პაციენტების უმეტესობა არის საშუალო სიმძიმის, დანარჩენები მსუბუქი და უსიმპტომო“,-განაცხადა ეზუგბაიამ.
მან თბილისის ინფექციური საავადმყოფოს მონაცემებზეც ისაუბრა და აღნიშნა, რომ მათ ცენტრში ერთი კრიტიკულად მძიმე პაციენტია.
„გუშინ გვყავდა 38 დადასტურებული შემთხვევა, გამოჯანმრთელდა 5, დაგვემატა 3 ახალი დადასტურებული შემთხვევა და დღევანდელი მონაცემებით გყავს 36. სამივე დადასტურებული შემთხვევა არის დადასტურებულ შემთხვევებთან კონტაქტი. ახალი პაციენტებიდან ერთ-ერთის ჯანმრთელობის მდგომარეობა მძიმეა. ჩვენს ცენტრში გვყავს ერთი კრიტიკულად მძიმე პაციენტი, ორი მძიმე პაციენტი და დანარჩენი პაციენტების მდგომარეობა არის საშუალო და მსუბუქი“, - განაცხადა ეზუგბაიამ.
 
იხილეთ ვიდეო: მარინა ეზუგბაია კორონავირუსის ახალ შემთხვევებთან დაკავშრიებით განცხადებას აკეთებს  </description><pubDate>Thu, 20 Aug 2020 08:46:47 GMT</pubDate></item><item><title>გიორგი გახარია - იმ პირების მიმართ, რომლებიც ბავშვების პროგრამაში დარეგისტრირების სანაცვლოდ ფინანსურ სარგებელს იღებდნენ, შესაძლოა, სამართლებრივი პრობლემა გამოიკვეთოს და ამას შესაბამისი უწყებები მიხედავენ</title><link>https://www.interpressnews.ge/ka/article/614431-giorgi-gaxaria-im-pirebis-mimart-romlebic-bavshvebis-programashi-daregistrirebis-sanacvlod-pinansur-sargebels-igebdnen-shesazloa-samartlebrivi-problema-gamoikvetos-da-amas-shesabamisi-ucqebebi-mixedaven/</link><description>საქართველოს პრემიერ-მინისტრის, გიორგი გახარიას განცხადებით, ამ დროისთვის, ბავშვების მხარდაჭერის სოციალურ პროგრამაში 600 868 ბავშვია დარეგისტრირებული.
„ჩვენს მიერ გამოცხადებული ბავშვების მხარდაჭერის სოციალური პროგრამა უკვე ამოქმედდა და დღეის მონაცემებით, დარეგისტრირებულია 600 868 ბავშვი, რომელიც ქვეყანაში წარმოადგენს 366 000 ოჯახს. რა თქმა უნდა, ეს შთამბეჭდავი ციფრებია და ეს არის ერთ-ერთი ყველაზე სწორი სოციალური პროგრამა, რომელიც ჩვენ ბოლო წლებში განვახორციელეთ და რომლის მიზანიც ბავშვების მხარდაჭერაა“, - ამის შესახებ პრემიერმა მთავრობის სხდომარე განაცხადა.
მისივე თქმით, იმ პირების მიმართ, რომლებიც ბავშვების პროგრამაში დარეგისტრირების სანაცვლოდ ფინანსურ სარგებელს იღებდნენ, შესაძლოა, სამართლებრივი პრობლემა გამოიკვეთოს და ამას შესაბამისი უწყებები მიხედავენ.
„ხანდახან სამწუხარო მოვლენებსაც ვხვდებით, ქვეყანაში გამოჩნდნენ ადამიანები, რომლებიც ცდილობენ ფინანსური და ზოგ შემთხვევაში პოლიტიკური სარგებელი მიიღონ, რომ ბავშვებს და მათ მშობლებს დაეხმარონ იმ დახმარების მიღებაში, რომელიც მათ სახელმწიფოსგან ეკუთვნით. დარწმუნებულები ვართ, რომ ჩვენ ჩვენს მოქალაქეებთან არანაირი შუამავლები არ გვჭირდება და მიუხედავად იმისა, რომ აქ იკვეთება პირველ რიგში მორალური პრობლემა, თუმცა ფიზიკური პირების შემთხვევაში სამართლებრივი პრობლემაც შეიძლება იყოს, ამას შესაბამისი უწყებები მიხედავენ. ჩვენს თითოეულ მოქალაქეს, განსაკუთრებით მათ, ვისაც ჯერ კიდევ ენის ბარიერი გააჩნიათ, მინდა ვუთხრა, რომ ნებისმიერი სახელმწიფო ორგანო, სოციალური სააგენტოები, „ლიბერთი ბანკი“ და ნებისმიერი ადგილობრივი მუნიციპალური დაწესებულება, ყველანაირი ფინანსური სარგებლის გარეშე დაეხმარება მათ“, - განაცხადა პრემიერმა.
 
იხილეთ ვიდეო</description><pubDate>Thu, 20 Aug 2020 08:46:47 GMT</pubDate></item><item><title>შალვა შავგულიძე - მოხარული ვიქნები, თუ ჩემი შიში არ გამართლდება და „თავისუფალ დემოკრატებში“ დარჩენილები „ოცნების“ პრორუსული ხელისუფლების ორბიტაზე არ აღმოჩნდებიან</title><link>https://www.interpressnews.ge/ka/article/614432-shalva-shavgulize-moxaruli-viknebi-tu-chemi-shishi-ar-gamartldeba-da-tavisupal-demokratebshi-darchenilebi-ocnebis-prorusuli-xelisuplebis-orbitaze-ar-agmochndebian/</link><description>მთაწმინდა-კრწანისის მაჟორიტარი დეპუტატობის კანდიდატი შალვა შავგულიძე, რომელმაც “თავისუფალი დემოკრატები“ დატოვა, აცხადებს რომ ივანიშვილის ხელისუფლებამ „თავისუფალი დემოკრატების“ რიგების შერყევა თავდაპირველად 2014 წელს სცადა. მან პარტია “თავისუფალი დემოკრატების“ დატოვების მიზეზებზე ჟურნალისტებთან ისაუბრა და განაცხადა, რომ გამგეობის შემადგენლობის 4-წევრიან უმრავლესობას პარტიის პოლიტიკურ საქმიანობაში მონაწილეობა არ მიუღია.
„სამწუხაროდ, მიუხედავად თავდაპირველად გამოხატული შემართებისა, განვლილი 4 წლის მანძილზე გამგეობის წევრთა ნაწილს, რომელიც საბოლოოდ გამგეობის შემადგენლობის 4 წევრიან უმრავლესობად ჩამოყალიბდა, რეალურად არანაირი მონაწილეობა პარტიის პოლიტიკურ საქმიანობაში არ მიუღია. მათ საკუთარი პოზიცია არ გამოუხატავთ ქვეყანაში მიმდინარე საზოგადოებრივ-პოლიტიკურ პროცესებთან დაკავშირებით. მათ შორის, 2019 წლის 20 ივნისის მოვლენებთან დაკავშირებითაც კი. ასე მოვედით 2020 წლის ზაფხულამდე. მიუხედავად თავდაპირველი აზრთა სხვადასხვაობისა, აღნიშნული დროისათვის პარტიის გამგეობის ყველა წევრი, განსხვავებული მოტივაციით, მაგრამ ერთხმად ვუჭერდით მხარს „ევროპულ საქართველოსთან“ საარჩევნო ბლოკის შექმნას და ოქტომბრის საპარლამენტო არჩევნებში ამ სახით მონაწილეობას. ასევე შეთანხმებული ვიყავით საარჩევნო სიის საკითხებთან დაკავშირებითაც. სრულიად მოულოდნელად, დაახლოებით ერთი თვის წინ, გამგეობის ზემოხსენებულმა უმრავლესობამ შეცვალა პოზიცია პარტიის საარჩევნო სიის თაობაზე. კერძოდ, მათ დააყენეს საკითხი, რომ სიაში მე-2 ნომრად დასახელებულიყო 2016 წლის საპარლამენტო არჩევნებში ლაგოდეხის საარჩევნო ოლქში „თავისუფალი დემოკრატების“ მაჟორიტარობის კანდიდატი ვახტანგ მჭედლიძე. მე არ დავეთანხმე გამგეობის უმრავლესობის ამ პოზიციას, ვინაიდან ვახტანგ მჭედლიძეს, 2017 წლის თებერვალში გამგეობის წევრად არჩევის შემდეგ მთელი 3 წლის მანძილზე, 2020 წლამდე, არავითარი კომუნიკაცია პარტიასთან არ ჰქონია და შესაბამისად, არანარი მონაწილეობა პარტიის პოლიტიკურ საქმიანობაში არ მიუღია. ამგვარად, მე ვერ ვხედავდი არგუმენტს იმის დასაშვებად, რომ პარტიის საარჩევნო სიაში მას მე-2 ადგილი დაეკავებინა, საზოგადოებისათვის კარგად ცნობილი პარტიის ისეთი ლიდერების წინ, როგორებიც არიან - ნინო გოგუაძე, სანდრო ბარამიძე, ლევან სამუშია, რომელთა შრომითაც იყო შექმნილი პარტიის სახე, მისი პოლიტიკური წონა და ავტორიტეტი. სამწუხაროდ, გამგეობის აღნიშნული უმრავლესობა, ყოველგვარი არგუმენტაციის გარეშე, თავის პოზიციაზე დარჩა. გამოჩნდა სხვა გარემოებებიც, რომელთაც გაზარდეს უნდობლობა აღნიშნულ პირთა მიმართ. მაგალითისთვის ვიტყვი მხოლოდ ერთს - ცოტა ხნის წინ „ქართული ოცნების“ მაჟორიტარობის 30 კანდიდატის წარდგენის საზეიმო ცერემონიალს, მხარდამჭერის სტატუსით ესწრებოდა გამგეობის აღნიშნული უმრავლესობის ერთ-ერთი წარმომადგენელი და იმავდროულად ჩვენი პარტიის საგარეო მდივანი, ექიმი დევი ტაბიძე. სავალალო ის არის, რომ არც თავად დევი ტაბიძე და არც გამგეობის ზემოხსენებული წევრები, პრობლემას ამ გარემოებაში ვერ ხედავენ. მე როგორც პარტიის თავმჯდომარე, ვეღარ ვიღებ პასუხისმგებლობას პარტიის გამგეობის აღნიშნული წევრების მოქმედებებზე. არ ვარ დარწმუნებული, რომ „თავისუფალი დემოკრატების“ პარლამენტში შესვლის შემთხვევაში, ისინი უერთგულებენ ოპოზიციურ შეთანხმებას, „ქართული ოცნების“ ხელისუფლებასთან სამთავრობო კოალიციის არშექმნის შესახებ. მათთან ერთად ვეღარ გავაგრძელებ ბრძოლას ივანიშვილის ოლიგარქიული მმართველობის წინააღმდეგ. ბრძოლას, რომელიც სულ უფრო და უფრო მძიმე გახდება და რომელიც აუცილებლად გამარჯვებამდეა მისაყვანი, ჩვენი ქვეყნის პროგრესული და ცივილიზებული მომავლის უზრუნველსაყოფად“-განაცხადა შავგულიძემ.
შალვა შავგულიძემ, ბრიფინგზე იმედი გამოთქვა რომ „თავისუფალ დემოკრატებში“ დარჩენილი ადამიანები „ქართული ოცნების“ პრორუსული ხელისუფლების ორბიტაზე არ აღმოჩნდებიან.
“ბოლოს მინდა აღვნიშნო შემდეგი: ივანიშვილის ხელისუფლებამ „თავისუფალი დემოკრატების“ რიგების შერყევა თავდაპირველად 2014 წლის შემოდგომაზე, ხოლო შემდეგ 2016 წლის საპარლამენტო არჩევნების დროს მოახერხა. მსგავსმა სიმპტომებმა ამჟამად, 2020 წლის არჩევნების წინ იჩინეს თავი. მოხარული ვიქნები, თუ ჩემი შიში არ გამართლდება და „თავისუფალ დემოკრატებში“ დარჩენილი ადამიანები „ქართული ოცნების“ პრორუსული ხელისუფლების ორბიტაზე არ აღმოჩნდებიან“, -განაცხადა შავგულიძემ.
ცნობისთვის, პარტია “თავისუფალი დემოკრატების“ რიგები შალვა შავგულიძემ, ნინო გოგუაძემ და ალექსანდრე ბარამიძემ დატოვა.</description><pubDate>Thu, 20 Aug 2020 08:46:47 GMT</pubDate></item><item><title>პრემიერი - გადაწყვეტილება მივიღეთ, თითოეულმა მოქალაქემ, რომელიც სიმსივნეს ებრძვის, მკურნალობის სრული კურსი ჩაიტაროს, ყველანაირი პირადი გადასახადის გარეშე</title><link>https://www.interpressnews.ge/ka/article/614433-premieri-gadacqvetileba-miviget-titoeulma-mokalakem-romelic-simsivnes-ebrzvis-mkurnalobis-sruli-kursi-chaitaros-qvelanairi-piradi-gadasaxadis-gareshe/</link><description>იყო პრობლემა, როდესაც სიმსივნის გამოვლენის შემთხვევაში ჩვენს მოქალაქეებს მკურნალობის თანხის ჯიბიდან გადახდა უწევდათ. დარწმუნებული ვარ, მივიღებთ გადაწყვეტილებას ამ პროგრამის 8000 ლარით გაზრდის, რაც ფაქტობრივად თითოეულ ჩვენს მოქალაქეს მისცემს შესაძლებლობას ჩაიტაროს მკურნალობის სრული კურსი, - ამის შესახებ საქართველოს პრემიერ-მინისტირმა გიორგი გახარიამ მთავრობის სხდომაზე განაცხადა.
მისივე თქმით, ამ პროგრამით საქართველოს 1974 მოქალაქე სარგებლობს და ამ ადამიანებისთვის ეს „უაღრესად მნიშვნელოვანი მხარდაჭერა იქნება“.
„მოგეხსენებათ, რომ ჯანდაცვის სერვისების ხელმისაწვდომობა ქვეყანაში ჯერ კიდევ რჩება პრობლემურად. აქ განსაკუთრებით გამოსაყოფი იყო ონკოდაავადებათა მკურნალობა. იყო პრობლემა, როდესაც სიმსივნის გამოვლენის შემთხვევაში ჩვენს მოქალაქეებს მკურნალობის თანხის ჯიბიდან გადახდა უწევდათ. დარწმუნებული ვარ, მივიღებთ გადაწყვეტილებას ამ პროგრამის 8000 ლარით გაზრდის, რაც ფაქტობრივად თითოეულ ჩვენს მოქალაქეს, რომელიც ებრძვის ამ მძიმე სენს მისცემს შესაძლებლობას ჩაიტაროს მკურნალობის სრული კურსი, ყველანაირი პირადი გადასახადების გარეშე. სამწუხაროდ, დღეს ამ პროგრამით საქართველოს 1974 მოქალაქე სარგებლობს და ამ ადამიანებისთვის ეს იქნება უაღრესად მნიშვნელოვანი მხარდაჭერა,“ - აღნიშნა გიორგი გახარიამ.
 </description><pubDate>Thu, 20 Aug 2020 08:46:47 GMT</pubDate></item><item><title>ბაჩალიაშვილის საქმის პროკურორი - ექსპერიმენტი საქმეზე დანიშნული სამედიცინო ექსპერტიზის ირგვლივ დასმული კითხვების სრულყოფილად გადასაწყვეტად ტარდება</title><link>https://www.interpressnews.ge/ka/article/614440-bachaliashvilis-sakmis-prokurori-eksperimenti-sakmeze-danishnuli-samedicino-ekspertizis-irgvliv-dasmuli-kitxvebis-srulqopilad-gadasacqvetad-tardeba/</link><description>შემთხვევის ადგილზე საგამოძიებო ექსპერიმენტი საქმეზე დანიშნული სამედიცინო ექსპერტიზის ირგვლივ დასმული კითხვების სრულყოფილად გადასაწყვეტად ტარდება, - ამის შესახებ პროკურორმა ლაშა კოტრიკაძემ თეთრიწყაროს მუნიციპალიტეტის სოფელ მაწევანის ტყეში, საგამოძიებო ექსპერიმენტის დაწყებამდე განაცხადა.
მისივე ინფორმაციით, შემთხვევის ადგილზე განთავსებულ ანალოგიური მარკის ავტომობილში დახურულ მდგომარეობაში უნდა განისაზღვროს როგორც ტენიანობა, ასევე ჰაერის ტემპერატურა.
,,საქმეზე დანიშნული სამედიცინო ექსპერტიზის წინაშე დასმული კითხვების სრულყოფილად გადასაწყვეტად, შემთხვევის ადგილზე ტარდება საგამოძიებო ექსპერიმენტი. საგამოძიებო ექსპერიმენტით უნდა დადგინდეს შემთხვევის ადგილზე დღის განმავლობაში, ანუ 24 საათია განმავლობაში არსებული ტემპერატურა, კერძოდ, როგორც ტენიანობა ასევე ჰაერის ტემპერატურა. ასევე, შემთხვევის ადგილზე განთავსებულ ანალოგიური მარკისა და მოდელის ავტომობილში დახურულ მდგომარეობაში უნდა განისაზღვროს 24 საათის განმავლობაში როგორც ტენიანობა, ასევე ჰაერის ტემპერატურა“, - აღნიშნა ლაშა კოტრიკაძემ.
ჟურნალისტების კითხვაზე, არის თუ არა დაგვიანებული აღნიშნული ექსპერტიზის ჩატარება, პროკურორმა განაცხადა, რომ დაგვიანებული არ არის, ვინაიდან, გამოძიებას შემთხვევის ადგილზე პირველად მისვლის დროს არსებული ტემპერატურაც დაფიქსირებული აქვს.
,,არანაირად დაგვიანებული არ არის. იმ დროს რა ტემპერატურაც იყო, ცხადია, განსაზღვრული აქვს გამოძიებას, კონკრეტული ტემპერატურა დადგინდება და აქედან გამომდინარე განისაზღვრება ის სურათი, რაც საჭიროა სრულყოფილი სამედიცინო ექსპერტიზისთვის. რამდენად ზუსტ შედეგს მოგვცემს ექსპერიმენტი ამაზე ჯერ საუბარი ნაადრევია. დანარჩენს სამედიცინო ექსპერტიზის დასკვნა გვაჩვენებს,“ - განაცხადა ლაშა კოტრიკაძემ.
 </description><pubDate>Thu, 20 Aug 2020 08:46:47 GMT</pubDate></item><item><title>ექიმის ინფორმაციით, ალექსეი ნავალნი ხელოვნური სუნთქვის აპარატზე იმყოფება</title><link>https://www.interpressnews.ge/ka/article/614441-ekimis-inpormaciit-aleksei-navalni-xelovnuri-suntkvis-aparatze-imqopeba/</link><description>ქალაქ ომსკის სასწრაფო სამედიცინო დახმარების მთავარი ექიმის მოადგილის, ანატოლი კალინიჩენკოს, განცხადებით, რუსი ოპოზიციონერის, ალექსეი ნავალნის მდგომარეობა სტაბილურად მძიმეა და ის ხელოვნური სუნთქვის აპარატზეა შეერთებული.
მისივე თქმით, დიაგნოზის დადგენა, სავარაუდოდ, დღის ბოლომდე მოხდება.
„პაციენტის მდგომარეობა სტაბილურად მძიმეა. მას ამჟამად სიმპტომური მკურნალობა უტარდება. მიმდინარეობს დიაგნოზის დაზუსტება, რომელიც სავარაუდოდ, დღის ბოლომდე გახდება ცნობილი,“- აღნიშნა კალინიჩეკომ.
შეგახსენებთ, ნავალნის პრესმდივანმა კირა იარმიშმა დღეს „ტვიტერზე“ დაწერა, რომ ფრენის დროს პოლიტიკოსი შეუძლოდ გახდა და თვითმფრინავმა რუსეთის ქალაქ ომსკში საგანგებო დაშვება განახორციელა. „დღეს დილით, ნავალნი ტომსკიდან მოსკოვში ბრუნდებოდა. ფრენისას ის შეუძლოდ გახდა. თვითმფრინავი საგანგებოდ დაეშვა ომსკში. მას აღენიშნება ტოქსიკური მოწამვლა“, - დაწერა იარმიშმა „ტვიტერში“. მომდევნო პოსტში მან განმარტა, რომ რუსი პოლიტიკოსი კვლავ უგონო მდგომარეობაშია და ხელოვნურ სუნთქვაზე გადაიყვანეს.</description><pubDate>Thu, 20 Aug 2020 08:46:47 GMT</pubDate></item><item><title>ონკოპაციენტებისთვის ახალი თაობის პრეპარატები მკურნალობის ბოლო ეტაპზეც დაფინანსდება</title><link>https://www.interpressnews.ge/ka/article/614442-onkopacientebistvis-axali-taobis-preparatebi-mkurnalobis-bolo-etapzec-dapinansdeba/</link><description>ონკოპაციენტებისთვის ახალი თაობის პრეპარატები მკურნალობის ბოლო ეტაპზეც დაფინანსდება.
როგორც დღეს მთავრობის ადმინისტრაციაში გამართულ ბრიფინგზე ჯანდაცვის მინისტრმა, ეკატერინე ტიკარაძემ განაცხადა, აქამდე მოქალაქეებს მკურნალობის ბოლო ეტაპის დაფინანსება თავად უწევდათ.
მინისტრის თქმით, სახელმწიფომ მიიღო გადაწყვეტილება, რომ პრეპარატების ახალი თაობა ამ ეტაპზეც ხელმისაწვდომი გახადოს პაციენტებისთვის.
„დღესდღეობით საქართველოში ფიქსირდება 38 000-ზე მეტი ონკოპაციენტი, რომელიც ებრძვის ამ საშინელ სენს და ჩვენ ყველამ ძალიან კარგად ვიცით, რომ ეს არის ტვირთი არა მხოლოდ პაციენტისთვის, არამედ მისი ოჯახის წევრებისთვის და ეს ტვირთი არის როგორც ფიზიკური, ასევე მორალური და ფინანსური. სწორედ აქედან გამომდინარე 2019 წლის ნოემბრეში ჩვენ შევქმენით საკმაოდ გაფართოებული ჯგუფი, სადაც მონაწილეობას იღებდნენ როგორც ადგილობრივი, ასევე საერთაშორისო ექსპერტები და პაციენტთა ჯგუფები, სადაც ჩვენ შევიმუშავეთ სწორედ ის ცვლილება, რომელიც დღეს გვინდა შევთავაზოთ ჩვენს მოქალაქეებს და ეს ცვლილება ეხება იმ მნიშვნელოვან პრეპარატებს, რომელიც არის თანამედროვე მიდგომებით და ძალიან ეფექტური გამოსავლებით ხასიათდება - მათი ხელმისაწვდომობის გაზრდას ვგეგმავთ ჩვენ ჩვენი მოქალაქეებისთვის. დღემდე ფინანსდებოდა ამ პრეპარატების გამოყენების მხოლოდ გარკვეული ეტაპი და ძალიან ხშირი იყო ისეთი შემთხვევები, როცა ჩვენს მოქალაქეებს უკვე საბოლოო ეტაპზე არ ჰქონდათ ხელმისაწვდომობა ამ პრეპარატებზე და უწევდათ ჯიბიდან გადახდა. ჩვენ ვიცით, რომ დაავადების ბოლო ეტაპზე ეს არის ძალიან რთული და სწორედ აქედან გამომდინარე, მივიღეთ გადაწყვეტილება, რომ სახელმწიფო იღებს თავის პასუხისმგებლობას, რომ ჩვენი მოქალაქეები ამ რთულ პერიოდშიც დააფინანსოს და პრეპარატების ახალი თაობა, რომელიც არის ყველაზე ეფექტური ამ დაავადებასთან ბრძოლაში, გახადოს ყველა იმ მოქალაქისთვის ხელმისაწვდომი, რომელსაც ეს საჭიროება უდგას,“- განაცხადა ტიკარაძემ.</description><pubDate>Thu, 20 Aug 2020 08:46:47 GMT</pubDate></item><item><title>ვასილ მამულაშვილი გურამ ამირხანაშვილის ჩვენებაზე - ეს არის ის ფანტაზია, რომელიც გამოძიებას და მირიან ნიკოლაძეს უნდა</title><link>https://www.interpressnews.ge/ka/article/614449-vasil-mamulashvili-guram-amirxanashvilis-chvenebaze-es-aris-is-pantazia-romelic-gamoziebas-da-mirian-nikolazes-unda/</link><description>ეს ინფორმაცია ყოვლად აბსურდულია, გამორიცხულია, მსგავსი ტიპის დეტალების აღდგენა ხდებოდეს 2 თვის განმავლობაში, - ასე ეხმაურება 19 წლის ფეხბურთელის, გიორგი შაქარაშვილის საქმეზე დამამძიმებელ გარემოებაში განზრახ მკვლელობის ბრალდებით დაკავებული არჩილ გაგნიძის ადვოკატი, ვასილ მამულაშვილი გურამ ამირხანაშვილის მეხუთე ჩვენებას, რომელშიც ამირხანაშვილი „ტოიოტა კამრიში“ გამართული დიალოგის დეტალებს იხსენებს.
ადვოკატის განცხადებით, თუ გამოძიებას რაიმე დეტალი დასჭირდა, 3-4 მოწმე აუცილებლად დააზუსტებს ნებისმიერ დეტალს, თუმცა ეს იქნება არა რეალობა, „არამედ ის ფანტაზია, რომელიც გამოძიებას და მირიან ნიკოლაძეს უნდა“.
,,არ ვიცი რომელი პროკურორის ფანტაზიის ნაყოფი იყო ეს, მაგრამ თუ მივყვებით დეტალურად ამირხანაშვილის ეტაპობრივი გამოკითხვის ოქმებს, ცალსახად დგინდება, რომ სახეზე გვაქვს არსებითი წინააღმდეგობები. პირველი გამოკითხვით ამირხანაშვილი უთითებს, რომ როდესაც იმალებოდა, ექვსი პირი მივიდა მასთან, დღეს ეს ვერსია არ იყო მისაღები საგამოძიებო ორგანოსთვის და თურმე ჯერ სამი პირი მივიდა, შემდეგ მივიდა ავტომანქანა, შემდეგ დაბლიდან ამოვიდა კიდევ ორი ავტომანქანა და ეს არის აბსურდი. ჩვენ საბავშვო ბაღში არ ვართ, ჩვენებიდან გამომდინარე უნდა დგებოდეს ბრალდება და არა ბრალდებიდან გამომდინარე ჩვენებები.
მოფიქრებული იქნა შესაძლო ვერსია და ამ საწყალ ადამიანებს, თითის დაკრულზე რასაც ბრალდების მხარე ეუბნება, ამას აკეთებენ. არ გამოვრიცხავთ, რომ თუ რაიმე დეტალი დასჭირდა გამოძიებას, ეს 3-4 მოწმე აუცილებლად დააზუსტებს ნებისმიერ დეტალს და მიუთითებს, როგორ დაინახეს ძალადობა ან წყალში გადაგდება. ეს იქნება არა რეალობა, არამედ ის აბსურდი, რომელიც გამოძიებას და ბატონ მირიან ნიკოლაძეს უნდა. როდესაც გამოკითხვებს და სასამართლოში მიცემულ ჩვენებებს შორის არსებობს არსებითი წინააღმდეგობა, თუნდაც ერთხელ, ეს ითვლება დაუშვებელ მტკიცებულებად,“ - აღნიშნა ვასილ მამულაშვილმა.
ცნობისთვის, რადიო თავისუფლება“ 19 წლის ფეხბურთელის, გიორგი შაქარაშვილის გარდაცვალების საქმეზე ერთ-ერთი ოქროს მოწმის და მისი მეგობრის, გურამ ამირხანაშვილის მეხუთე ჩვენების ერთ-ერთ ოქმს აქვეყნებს.
ამირხანაშვილის ჩვენების მიხედვით, მორაგბე არჩილ გაგნიძემ დანარჩენ პირებს მკაცრად უთხრა, რომ ის მანქანაში ჩაესვათ და თბილისისკენ წამოვიდნენ.
გურამ ამირხანაშვილი, ახალი გამოკითხვისას, „ტოიოტა კამრიში“ გამართული დიალოგის დეტალებსაც იხსენებს. მისი მტკიცებით, არჩილ გაგნიძემ შემდეგი შეკითხვა დაუსვა: „როგორ მაგრადაც დარბიხართ, ისე მაგრად თუ იცით ცურვა?“.
 </description><pubDate>Thu, 20 Aug 2020 08:46:47 GMT</pubDate></item><item><title>ჯანდაცვის მინისტრი - შრომის ინსპექციამ დამატებითი ბერკეტი შეიძინა, თუ ობიექტი განმეორებითი შემოწმებისა და ჯარიმის შემდეგ საჭირო ნორმებს ვერ აკმაყოფილებს, უფლება ექნება დახუროს</title><link>https://www.interpressnews.ge/ka/article/614450-jandacvis-ministri-shromis-inspekciam-damatebiti-berketi-sheizina-tu-obiekti-ganmeorebiti-shemocmebisa-da-jarimis-shemdeg-sachiro-normebs-ver-akmaqopilebs-upleba-ekneba-daxuros/</link><description>ჯანდაცვის მინისტრის ეკატერინე ტიკარაძის განცხადებით, შრომის ინსპექციამ პანდემიასთან დაკავშირებული უსაფრთხოების ნორმების დარღვევისთვის 100-ზე მეტი ობიექტი დააჯარიმა. როგორც მან აღნიშნა, შრომის ინსპექცია უფლებამოსილია, რომ თუ ობიექტი განმეორებითი შემოწმების და ჯარიმის შემდეგაც ვერ აკმაყოფილებს ნორმებს, დახუროს.
„შრომის ინსპექცია არ აჯარიმებს ფიზიკურ პირებს, შრომის ინსპექცია მუშაობს მხოლოდ იურიდიული პირების დაჯარიმებაზე, ეს არის ჩვენი კომპეტენციის ფარგლები. დღესდღეობით აქტიური მონიტორინგი გვაქვს და უკვე 100-ზე მეტი ობიექტია დაჯარიმებული, გამომდინარე იქიდან, რომ რიგ შემთხვევებში ისინი განმეორებითი შემოწმების შემთხვევაშიც ვერ აკმაყოფილებდნენ იმ საჭირო ზომებს, რომლებიც მითითებულია ჩვენი მხრიდან, რიგ შემთხვევებში იყო ბევრად უფრო მკვეთრი დარღვევები და დღეისათვის შრომის ინსპექციამ შეიძინა კიდევ დამატებით ბერკეტი, იმ შემთხვევაში, თუ ობიექტი განმეორებითი შემოწმების და ჯარიმის შემდგომაც ვერ აკმაყოფილებს საჭირო ნორმებს და მოთხოვნებს, რომელიც მითითებულია ჩვენი მხრიდან, მას ექნება უკვე ლეგიტიმური უფლება რომ მოახდინოს ობიექტის დახურვა“, - განაცხადა ტიკარაძემ.</description><pubDate>Thu, 20 Aug 2020 08:46:47 GMT</pubDate></item><item><title>შაქარაშვილის განზრახ მკვლელობაში ბრალდებული არასრულწლოვნის ბებია პროკურატურასთან შეუძლოდ გახდა და კლინიკაში გადაიყვანეს</title><link>https://www.interpressnews.ge/ka/article/614399-shakarashvilis-ganzrax-mkvlelobashi-braldebuli-arasrulclovnis-bebia-prokuraturastan-sheuzlod-gaxda-da-klinikashi-gadaiqvanes/</link><description>გიორგი შაქარაშვილის განზრახ მკვლელობის საქმეზე ბრალდებული არასრულწლოვნის ზ.ხ-ს ბებია ლიანა ხომასურიძე, პროკურატურის შენობასთან შეუძლოდ გახდა.
პროკურატურასთან სასწრაფო დახმარების ეკიპაჟი გამოიძახეს, ექიმებმა ლიანა ხომასურიძეს პირველადი დახმარება აღმოუჩინეს, რის შემდეგაც კლინიკაში გადაიყვანეს.
ლიანა ხომასურიძის ახლობლების განმარტებით, მას ორი დღეა საკვები არ მიუღია.
ლიანა ხომასურიძე ბრალდებული არასრულწლოვნის ზ.ხ-ს მამის თამაზ ხომასურიძის პროტესტს დღეს შეუერთდა. მისი თქმით, არასრულწლოვანი შვილთაშვილი ითხოვს, რომ სიცრუის დეტექტორი გაიაროს, ასევე დეტექტორი გაიარონ მოწმეებმა გური ამირხანაშვილმა, იაკობ ბრეგვაძემ და “ტოიოტა ქამრის“ მარკის ავტომობილის მგზავრებმა. ლიანა ხომასურიძე მიიჩნევს, რომ მისი შვილთაშვილი გიორგი შაქარაშვილის განზრახ მკვლელობაში არ მონაწილეობდა და ის უდანაშაულოა. „დამტკიცდეს სიმართლე თუ დამნაშავეა დაისაჯოს გინდ ჩემი იყოს,“- განაცხადა ლიანა ხომასურიძემ.
 </description><pubDate>Thu, 20 Aug 2020 08:46:47 GMT</pubDate></item><item><title>კახა კალაძე - ოპონენტებს ძალიან დიდი სურვილი აქვთ, რომ საქართველოში პანდემიის მიმართულებით ბევრად უარესი სიტუაცია იყოს</title><link>https://www.interpressnews.ge/ka/article/614400-kaxa-kalaze-oponentebs-zalian-didi-survili-akvt-rom-sakartveloshi-pandemiis-mimartulebit-bevrad-uaresi-situacia-iqos/</link><description>დედაქალაქის მერის, კახა კალაძის განცხადებით, ხელისუფლების ოპონენტებს სურვილი აქვთ, რომ საქართველოში პანდემიის მიმართულებით უარესი სიტუაცია იყოს.
როგორც კალაძე ამბობს, ოპოზიციის წარმომადგენლებს არ მოსწონთ, როგორ გაუმკლავდა მმართველი გუნდი პანდემიას.
„ამ ადამიანებს არ სიამოვნებთ, თუ როგორ გაუმკლავდა ხელისუფლება პანდემიასთან ბრძოლას, მსოფლიოში ერთ-ერთი საუკეთესო შედეგები გვაქვს. რა თქმა უნდა, ამას ძალიან კარგად აფასებს ჩვენი ქვეყნის მოსახლეობა და ეს ყველა კვლევაში ჩანს. ეს არ მოსწონთ მათ და ალბათ, ძალიან დიდი სურვილი ექნებოდათ და აქვთ დღესაც, რომ საქართველოში პანდემიის მიმართულებით იყოს ბევრად უარესი სიტუაცია, დარწმუნებული ვარ, მათ ეს სურვილი და განცდა აქვთ, თუმცა ჩვენ ყველაფერს გავაკეთებთ იმისთვის, რომ დავიცვათ ჩვენი ქვეყნის მოსახლეობა და დავიცვათ ჩვენი ქვეყნის მოსახლეობის სიცოცხლე და ჯანმრთელობის უსაფრთხოება“,- განაცხადა კალაძემ.
 </description><pubDate>Thu, 20 Aug 2020 08:46:47 GMT</pubDate></item><item><title>გეგმური სარეაბილიტაციო სამუშაოების გამო, ელექტროენერგიის მიწოდება „ენერგო-პრო ჯორჯიას“ აბონენტების ნაწილს შეეზღუდება</title><link>https://www.interpressnews.ge/ka/article/614406-gegmuri-sareabilitacio-samushaoebis-gamo-elektroenergiis-micodeba-energo-pro-jorjias-abonentebis-nacils-sheezgudeba/</link><description>გამანაწილებელ ქსელში დაგეგმილი სარეაბილიტაციო სამუშაოების გამო 20 აგვისტოს, „ენერგო-პრო ჯორჯიას“ აბონენტების ნაწილს ელექტროენერგიის მიწოდება შეეზღუდება.
კერძოდ, როგორც „ინტერპრესნიუსს“ „ენერგო-პრო ჯორჯიადან“ აცნობეს, 11:00-დან 19:00 საათამდე ენერგომომარაგება დროებით შეეზღუდებათ მომხმარებლებს სოფლებში: გლდანი, მამკოდა, ლელუბანი, მშრალხევი, თიანეთის გზატკეცილზე.
სარეაბილიტაციო სამუშაოების დასრულებისთანავე ელექტროენერგიის მიწოდება ჩვეულ რეჟიმში აღდგება.</description><pubDate>Thu, 20 Aug 2020 08:46:47 GMT</pubDate></item><item><title>შაქარაშვილის საქმეზე დაკავებული არასრულწლოვნების საქმის არსებითი განხილვა დღეს გაგრძელდება</title><link>https://www.interpressnews.ge/ka/article/614407-shakarashvilis-sakmeze-dakavebuli-arasrulclovnebis-sakmis-arsebiti-ganxilva-dges-gagrzeldeba/</link><description>მცხეთის რაიონულ სასამართლოში გიორგი შაქარაშვილის საქმეზე დაკავებული არასრულწლოვნების საქმის არსებითი განხილვა დღეს გაგრძელდება. სასამართლო პროცესი დღეს, 20 აგვისტოს, 14:00 საათზე არის ჩანიშნული.
ცნობისთვის, ფეხბურთელ გიორგი შაქარაშვილის დაკარგვის შესახებ ოჯახმა შინაგან საქმეთა სამინისტროს 19 ივნისს მიმართა. 4-დღიანი საძიებო სამუშაოების შედეგად, მყვინთავებმა ფეხბურთელ გიორგი შაქარაშვილის ცხედარი წყალში იპოვეს. აღნიშნულ საქმეზე დაკავებულია 17 პირი, მათგან 6 არასრულწლოვანია.
პროკურატურამ შაქარაშვილის საქმეზე „ტოიოტა ქამრის“ მგზავრების - 5 პირის მიმართ სისხლის სამართლებრივი დევნა 109-ე მუხლის მეორე ნაწილის „ე“ ქვეპუნქტით ჩადენილი დანაშაულისთვის დაიწყო, რაც განზრახ ჯგუფურად ჩადენილ მკვლელობას გულისხმობს.
აღნიშნულ საქმეზე ბრალი ვახტანგ ჩიქოვანს, არჩილ გაგნიძეს, ნიკოლოზ რევაზიშვილს, არასრულწლოვნებს ა.ქ.-ს და ზ.ხ.-ს დაუმძიმდათ.
 </description><pubDate>Thu, 20 Aug 2020 08:46:47 GMT</pubDate></item><item><title>სხვადასხვა სამუშაოების ჩატარების გამო, ელექტრომომარაგება დროებით შეიზღუდება</title><link>https://www.interpressnews.ge/ka/article/614405-sxvadasxva-samushaoebis-chatarebis-gamo-elektromomarageba-droebit-sheizgudeba/</link><description>სხვადასხვა სამუშაოების ჩატარების გამო, 20 აგვისტოს თბილისის რამდენიმე რაიონში ელექტრომომარაგება დროებით შეიზღუდება. ამის შესახებ „ინტერპრესნიუსს“ „თელასიდან“ აცნობეს.
კომპანიის ინფორმაციით, სამგორის რაიონში, გეგმური სამუშაოების გამო, 10:00 საათიდან 18:00 საათამდე შეზღუდვა შეეხება: ორხევის დასახლების, კახეთის გზატკეცილის (ნაწილობრივ), თვალჭრელიძის, ქინძმარაულის და წმინდა ბარბარეს ქუჩების მოსახლეობას.
ისნის რაიონში, გეგმური სამუშაოების გამო, 10:00 საათიდან 18:00 საათამდე შეზღუდვა შეეხება: წმინდა ქეთევან დედოფლის გამზირის, დოლაბაურის, ეთერ კაკულიას, ბოჭორმის, კაჭარავას, ლეხ კაჩინსკის, უჯარმის, ეკატერინე ფორაქიშვილი-სარაჯიშვილის და პატარძეულის ქუჩების მოსახლეობას.
გლდანის რაიონში, ქსელში გადართვების გამო, 00:00 საათიდან 03:00 საათამდე შეზღუდვა შეეხება: სარაჯიშვილის გამზირის, სარაჯიშვილის, ზარზმის, ილორის და იპოლიტოვ-ივანოვის ქუჩების მოსახლეობას.
გეგმური სამუშაოების გამო, 10:00 საათიდან 18:00 საათამდე შეზღუდვა შეეხება: გლდანის მასივის IIIა, V მიკრორაიონების (ნაწილობრივ), გლდანის მასივის VII მიკრორაიონის, დავით სარაჯიშვილის გამზირის, დავით სარაჯიშვილის, ილორის, ქერჩის, ომარ ხიზანიშვილის, ნუგზარ კალანდაძის, რამაზ გოგიაშვილის, თეიმურაზ ბატონიშვილის, ხუდია ბორჩალოელის და ელეონორა ტერ-ფარსეგოვა-მახვილაძის ქუჩების მოსახლეობას.
გეგმური სამუშაოების გამო, 11:00 საათიდან 13:00 საათამდე შეზღუდვა შეეხება: გლდანის მასივის IIIა, V მიკრორაიონების (ნაწილობრივ), ომარ ხიზანიშვილის და ილია ვეკუას ქუჩების მოსახლეობას.
გეგმური სამუშაოების გამო, 13:00 საათიდან 16:00 საათამდე შეზღუდვა შეეხება: ქერჩის და გმირ კურსანტთა ქუჩების მოსახლეობას.
ვაკის რაიონში, ქსელში გადართვების გამო 00:00 საათიდან 03:00 საათამდე შეზღუდვა შეეხება: ილია ჭავჭავაძის გამზირის (ნაწილობრივ), ცხვედაძის, გალაკტიონ ტაბიძის, დარიალის, ფალიაშვილის, კავსაძის, რაზმაძის, მოსაშვილის, ირაკლი აბაშიძის, ტიციან ტაბიძის, ბარნოვის და გრიგოლ მუხაძის ქუჩების მოსახლეობას.
გეგმური სამუშაოების გამო, 10:00 საათიდან 18:00 საათამდე შეზღუდვა შეეხება: გალაკტიონ ტაბიძის, ირაკლი აბაშიძის, რაზმაძის, ტიციან ტაბიძის და ცხვედაძის ქუჩების მოსახლეობას.
საბურთალოს რაიონში, გეგმური სამუშაოების გამო 10:00 საათიდან 18:00 საათამდე შეზღუდვა შეეხება: გაგარინის ქუჩის მოსახლეობას.
გეგმური სამუშაოების გამო 11:00 საათიდან 13:00 საათამდე შეზღუდვა შეეხება: მირიან მეფის ქუჩის (ნაწილობრივ) მოსახლეობას.
მთაწმინდის და კრწანისის რაიონებში, გეგმური სამუშაოების გამო, 10:00 საათიდან 18:00 საათამდე შეზღუდვა შეეხება: ნადიკვარის II ქუჩის, გორგასლის, ბეჟან კალანდაძის და მარტვილის ქუჩების მოსახლეობას.
გეგმური სამუშაოების გამო, 10:30 საათიდან 16:00 საათამდე შეზღუდვა შეეხება: ასათიანის და დადიანის ქუჩების მოსახლეობას.
გეგმური სამუშაოების გამო, 11:00 საათიდან 15:00 საათამდე შეზღუდვა შეეხება: დაბა წავკისის (ნაწილობრივ) მოსახლეობას.
დიდუბის რაიონში, გეგმური სამუშაოების გამო, 10:00 საათიდან 18:00 საათამდე შეზღუდვა შეეხება: აკაკი წერეთელის გამზირის და იროდიონ ევდოშვილის ქუჩის მოსახლეობას.
კომპანია ბოდიშს უხდის მომხმარებლებს შექმნილი დისკომფორტის გამო. სამუშაოების დასრულების შემდეგ აბონენტებს ელექტრომომარაგება აღუდგება.</description><pubDate>Thu, 20 Aug 2020 08:46:47 GMT</pubDate></item><item><title>კალიფორნიაში, ტყის ხანძრის ჩაქრობის მცდელობისას, ვერტმფრენმა კატასტროფა განიცადა, დაღუპულია 1 ადამიანი</title><link>https://www.interpressnews.ge/ka/article/614404-kaliporniashi-tqis-xanzris-chakrobis-mcdelobisas-vertmprenma-katastropa-ganicada-dagupulia-1-adamiani/</link><description>კალიფორნიაში, ტყის ხანძრის ჩაქრობის მცდელობისას, ვერტმფრენმა კატასტროფა განიცადა, რის შედეგადაც პილოტი დაიღუპა,- ამის შესახებ ინფორმაციას BBC-ი ავრცელებს.
გამოცემის ცნობით, ვერტფმფრენი ქალაქ კოალინგასთან ახლოს ჩამოვარდა და მასში მხოლოდ პილოტი იმყოფებოდა.
ცნობისათვის, კალიფორნიაში ტყის ხანძრის ასობით კერას ებრძვიან. შტატის გუბერნატორმა გავინ ნიუსამმა საგანგებო მდგომარეობა გამოაცხადა.
სან-ფრანცისკოს ახლომდებარე ტერიტორიიდან ათასამდე ადამიანის ევაკუაცია განხორციელდა.</description><pubDate>Thu, 20 Aug 2020 08:46:47 GMT</pubDate></item><item><title>„დემოკრატებმა“ კამალა ჰარისი ვიცე-პრეზიდენტის პოსტზე ოფიციალურად წარადგინეს</title><link>https://www.interpressnews.ge/ka/article/614408-demokratebma-kamala-harisi-vice-prezidentis-postze-opicialurad-caradgines/</link><description>კამალა ჰარისმა „დემკრატიული პარტიის“ შეთავაზება ვიცე-პრეზიდენტის თანამდებობაზე წარდგენის შესახებ ოფიციალურად მიიღო, - ამის შესახებ ინფორმაციას „როიტერსი“ ავრცელებს.
დელავერის შტატის ქალაქ უილმინგტონში სიტყვით გამოსვლისას მან აშშ-ის პრეზიდენტი დონალდ ტრამპი და მისი მმართველობა კიდევ ერთხელ გააკრიტიკა.
”მუდმივმა ქაოსმა ბედის ანაბარა დაგვტოვა, არაკომპეტენტურობამ შიშის გრძნობა გაგვიჩინა, სისასტიკემ მარტოობის განცდა დაგვიუფლა,”- განაცხადა კამალა ჰარისმა.
მისივე თქმით, პანდემიის დროს დონალდ ტრამპის მმართველობის მარცხი ქვეყანას ადამიანების სიცოცხლის ფასად დაუჯდა.
სიტყვით გამოსვლისას კამალა ჰარისმა საზოგადოებას ჯო ბაიდენის მხარდამჭრისკენ მოუწოდა.
„უნდა ავირჩიოთ პრეზიდენტი, რომელიც - ფერადკანიანებს, თეთრკანიანებს, ლათინოამერიკელებსა და აზიელებს გაგვაერთიანებს. ჩვენ უნდა ავირჩიოთ ჯო ბაიდენი,“- აღნიშნა ჰარისმა.
შეგახსენებთ, „დემოკრატიული პარტიის“ პრეზიდენტობის კანდიდატმა ჯო ბაიდენმა სენატორი კამალა ჰარისი ვიცე-პრეზიდენტობის კანდიდატად გასულ კვირას დაასახელა.</description><pubDate>Thu, 20 Aug 2020 08:46:47 GMT</pubDate></item><item><title>საქართველოს პარლამენტის მიმდებარე ტერიტორიის რეაბილიტაცია დასრულდა</title><link>https://www.interpressnews.ge/ka/article/614401-sakartvelos-parlamentis-mimdebare-teritoriis-reabilitacia-dasrulda/</link><description>პარლამენტის მიმდებარე ტერიტორიის რეაბილიტაცია დასრულდა. ამის შესახებ ინფორმაციას თბილისის მერი კახა კალაძე სოციალურ ქსელში ავრცელებს. 
მისივე ინფორმციით, დაახლოებით, 2 000 კვ.მ ფართობზე, მოხდა ძველი, ამორტიზებული ფილების დემონტაჟი; შეიცვალა წყალგაყვანილობა;მოწესრიგდა სანიაღვრე სისტემა;მოეწყო რკინა-ბეტონის არმირებული ფილა და ჰიდროიზოლაციის ფენა; პერიმეტრი კაბელარხებით დაიქსელა და ტერიტორია მოპირკეთდა ბუნებრივი ქვის ფილებით; ფილებს შორის დამონტაჟდა დეკორატიული სანათი; განხორციელდა გაუქმებული თბოქსელის დემონტაჟი, რომელიც ათეული წლებია აღარ ფუნქციონირებდა; ტერიტორიაზე შენარჩუნდა ის ფილები, რომელზეც 1989 წლის 9 აპრილს, მშვიდობიანი მომიტინგეების სისხლი დაიღვარა.
რესტავრაცია ჩაუტარდა 9 აპრილის მემორიალს; დამონტაჟდა დეკორატიული განათება და განთავსდა სკამები;დაირგო 2000-მდე ნერგი, მათ შორის: ლოროპეტალუმი, მარადმწვანე ძახველი, ოლეანდრა, ფიტოსფორუმი, ბზა, როზმარინი, ვაციწვერა, ჭრელფოთოლა ლუგუსტრუმი, კვიდო.
მერის ინფორმაციით, თარგებში მოეწყო წვეთოვანი სარწყავი სისტემა;განახლდა ტერიტორიაზე არსებული შადრევანი; გამოიცვალა აუზის განათება;განახლდა ელექტროსისტემა და შადრევნის წინა ფასადი;აუზის იატაკზე მოეწყო მოზაიკა; მოეწყო ახალი გარეგანათების ქსელი.</description><pubDate>Thu, 20 Aug 2020 08:46:47 GMT</pubDate></item><item><title>თეთრიწყაროს ტყესთან, სადაც თამარ ბაჩალიაშვილი გარდაცვლილი იპოვეს, ოჯახი და ადვოკატი დღეს ექსპერიმენტს ჩაატარებენ</title><link>https://www.interpressnews.ge/ka/article/614356-tetricqaros-tqestan-sadac-tamar-bachaliashvili-gardacvlili-ipoves-ojaxi-da-advokati-dges-eksperiments-chaatareben/</link><description>თეთრიწყაროს ტყესთან, სადაც 23 წლის თამარ ბაჩალიაშვილი გარდაცვლილი იპოვეს, ოჯახი და ადვოკატი დღეს ექსპერიმენტს ჩაატარებენ. როგორც ადვოკატი მიხეილ რამიშვილი აცხადებს, დაგეგმილი ექსპერიმენტის შესახებ საგამოძიებო უწყება ინფორმირებულია.
აღსანიშნავია, რომ გარდაცვლილი პროგრამისტის, თამარ ბაჩალიაშვილის ოჯახის წევრები გუშინ თბილისის პროკურატურაში იმყოფებოდნენ, სადაც მათ დნმ-ის ანალიზი აუღეს, ასევე განიხილეს შემთხვევის ადგილზე დაგეგმილი ექსპერიმენტთან დაკავშირებული საკითხები.
ადვოკატის თქმით, 1 თვის მანძილზე ლოდინის რეჟიმში იყვნენ, ახლა კი საქმის არსებითი გაცნობა იწყება, ჩატარდება ბევრი ექსპერიმენტი და ყველა დეტალს დიდი ყურადღება მიექცევა.
„მოხდა მშობლებისთვის დნმ-ის აღება, ამავდროულად დაიგეგმა ექსპერიმენტის დღე. 20 აგვისტოს გავდივართ შემთხვევის ადგილზე, სადაც ექსპერიმენტი უნდა ჩატარდეს და დღის განმავლობაში, როგორც ექსპერიმენტი დაიწყება, აგრეთვე ვბრუნდებით ქალაქის პროკურატურაში, სადაც მოხდება, როგორც სათვალთვალო კამერების გარკვეული ჩანაწერების ნახვა, ასევე საქმის მასალების გაცნობა. ყოველი შემთხვევისთვის, უკვე იწყება საქმის მასალების გაცნობა, ექსპერიმენტები ჩატარდება ინტენსიურად და ყველაფერს მიექცევა ძალიან დიდი ყურადღება. იწყება 24 საათიანი რეჟიმი, რადგან ერთი თვე იყო სიტყვიერი საუბარი, ამ ერთი თვის მანძილზე რა ზიანიც მიადგა გამოძიებას, პასუხისმგებლობაც მაგათზე იქნება“, - განაცხადა რამიშვილმა.
ცნობისთვის, თამარ ბაჩალიაშვილი 18 ივლისს გაუჩინარდა. ახალგაზრდა პროგრამისტი სათვალთვალო კამერებმა ბოლოს თეთრიწყაროს რაიონში დააფიქსირეს. ის 5 - დღიანი ძებნის შემდეგ თეთრიწყაროს ტყესთან, საკუთარ მანქანაში გარდაცვლილი იპოვეს. ბაჩალიაშვილის საქმეზე გამოძიება თავისუფლების უკანონო აღკვეთის მუხლით დაიწყო, შემდეგ კი ბრალდების კვალიფიკაციას თვითმკვლელობამდე მიყვანის მუხლი დაემატა.
 
 
 </description><pubDate>Thu, 20 Aug 2020 08:46:47 GMT</pubDate></item><item><title>ბრაზილიაში კორონავირუსის 49 298 ახალი შემთხვევა დადასტურდა და 1 212 ადამიანი გარდაიცვალა</title><link>https://www.interpressnews.ge/ka/article/614402-braziliashi-koronavirusis-49-298-axali-shemtxveva-dadasturda-da-1-212-adamiani-gardaicvala/</link><description>ბრაზილიაში, ბოლო 24 საათში, კორონავირუსის 49 298 ახალი შემთხვევა დადასტურდა და ინფიცირებულთა საერთო რაოდენობა 3 456 652-მდე გაიზარდა, - შესაბამის მონაცემებს ბრაზილიის ჯანდაცვის სამინისტრო ავრცელებს.
ამავე მონაცემების თანახმად, ქვეყანაში კოვიდ 19-ს კიდევ 1 212 ადამიანის სიცოცხლე ემსხვერპლა და დაღუპულთა რიცხვმა, საერთო ჯამში, 111 100-ს მიაღწია.
აღსანიშნავია, რომ ბოლო კვირის განმავლობაში ფატალური შემთხვევების რაოდენობა წინა კვირასთან შედარებით 2 %-ით შემცირდა.
ცნობისათვის, როგორც კოვიდინფიცირებულების, ასევე ვირუსით დაღუპულთა რაოდენობით ბრაზილია მეორე ადგილზეა მსოფლიოში აშშ-ის შემდეგ.</description><pubDate>Thu, 20 Aug 2020 08:46:47 GMT</pubDate></item><item><title>აჭარაში PCR ტესტი კიდევ 1235 პირს ჩაუტარდა, საიდანაც კორონავირუსი არცერთ მათგანს არ დაუდასტურდა</title><link>https://www.interpressnews.ge/ka/article/614424-acharashi-pcr-testi-kidev-1235-pirs-chautarda-saidanac-koronavirusi-arcert-matgans-ar-daudasturda/</link><description> აჭარაში, გასული 24 საათის განმავლობაში, PCR ტესტი 1235 პირს ჩაუტარდა, - ამის შესახებ აჭარის ჯანდაცვის სამინისტროში განაცხადეს.
როგორც უწყებაში ამბობენ, კორონავირუსი არცერთ მათგანს არ დაუდასტურდა.
ბათუმის რესპუბლიკური საავადმყოფო კი კორონავირუსისგან განკურნებულმა კიდევ ორმა პირმა დატოვა. კლინიკაში კორონავირუსით ინფიცირებული 25 პაციენტი მკურნალობს.
ბათუმის რესპუბლიკური საავდმყოფოს ექიმის, გია კიკაბიძის ინფორმაციით, 25 ინფიცირებულიდან 6 პაციენტს პნევმონიის მსუბუქი მიმდინარეობის აქვს, მათი მდგომარება სტაბილურია.</description><pubDate>Thu, 20 Aug 2020 08:46:47 GMT</pubDate></item><item><title>ალექსეი ნავალნი სავარაუდოდ, მოწამლეს</title><link>https://www.interpressnews.ge/ka/article/614410-aleksei-navalni-savaraudod-mocamles/</link><description>რუსი ოპოზიციონერი ალექსეი ნავალნი, სავარაუდოდ, მოწამლეს, - ინფორმაციას BBC ნავალნის პრესმდივანზე დაყრდნობით ავრცელებს. ნავალნის პრესსპიკერის განმარტებით, პოლიტიკოსი რეანიმაციაში უგონო მდგომარეობაში იმყოფება.
ნავალნის პრესმდივანმა კირა იარმიშმა „ტვიტერზე“ დაწერა, რომ ფრენის დროს პოლიტიკოსი შეუძლოდ გახდა და თვითმფრინავმა რუსეთის ქალაქ ომსკში საგანგებო დაშვება განახორციელა.
„დღეს დილით, ნავალნი ტომსკიდან მოსკოვში ბრუნდებოდა. ფრენისას ის შეუძლოდ გახდა. თვითმფრინავი საგანგებოდ დაეშვა ომსკში. მას აღენიშნება ტოქსიკური მოწამვლა“, - დაწერა იარმიშმა „ტვიტერში“.
მომდევნო პოსტში მან განმარტა, რომ რუსი პოლიტიკოსი კვლავ უგონო მდგომარეობაშია და ხელოვნურ სუნთქვაზე გადაიყვანეს, ამასთან, მათივე მოთხოვნით საავადმყოფოში პოლიცია გამოიძახეს.
„ერთი წლის წინ, როდესაც იგი დაკავებული იყო, მოწამლეს, ცხადია, რომ ამჯერადაც მას იგივე გაუკეთეს. ჩვენ ვვარაუდობთ, რომ იგი მოწამლეს რაღაცით, რაც ჩაიში გაურიეს. ეს ერთადერთი იყო, რაც მან დილიდან მიიღო. “, - აღნიშნა პრესსპიკერმა კომენტარებში.
ცნობისთვის, გასულ წელს, როდესაც ალექსეი ნავალნი არასანქცირებული საპროტესტო აქციების ორგანიზების ბრალდებით იყო დაკავებული, მისი მოწამვლის შესახებ ასევე გავრცელდა ინფორმაცია.
 
იხილეთ ვიდეო: რუსი ოპოზიციონერი ალექსეი ნავალნი სავარაუდოდ მოწამლეს  </description><pubDate>Thu, 20 Aug 2020 08:46:47 GMT</pubDate></item><item><title>ჰაიტის სანაპიროებთან ნავის ჩაძირვის შედეგად 14 ადამიანი დაიღუპა</title><link>https://www.interpressnews.ge/ka/article/614434-haitis-sanapiroebtan-navis-chazirvis-shedegad-14-adamiani-daigupa/</link><description>ჰაიტის სანაპიროებთან ნავის ჩაძირვის შედეგად სულ მცირე 14 ადამიანი დაიღუპა, რამდენიმე კი - დაიკარგა, - ამის შესახებ ინფორმაციას The New York Times-ი ადგილობრივ ხელისუფლებაზე დაყრდნობით ავრცელებს.
მათივე ინფორმაციით, მაშველებმა 9 ადამიანის გადარჩენა შეძლეს და მათ შესაბამის სამედიცინო დახმარებას უწევენ. დაკარგულების ზუსტი რაოდენობა ჯერჯერობით უცნობია. წინასწარი ინფორმაციით, ინციდენტი ნავის გადატვირთვამ გამოწვია.</description><pubDate>Thu, 20 Aug 2020 08:46:47 GMT</pubDate></item><item><title>აქტიური რეზერვის შესახებ მოქალაქეებთან საინფორმაციო შეხვედრა დაიწყო</title><link>https://www.interpressnews.ge/ka/article/614420-aktiuri-rezervis-shesaxeb-mokalakeebtan-sainpormacio-shexvedra-daicqo/</link><description>საქართველოს თავდაცვის სამინისტრო რეზერვის პროგრამას განაგრძობს. როგორც „ინტერპრესნიუსს“ თავდაცვის სამინისტროდან აცნობეს, დღეს თბილისში საქართველოს თავდაცვის სამინისტროს ტერიტორიული რეზერვის პროგრამის შესახებ მოქალაქეებთან საინფორმაციო შეხვედრა დაიწყო.
მათივე ცნობით, საქართველოს ეროვნული გვარდიის წარმომადგენლები, სხვადასხვა მეტროსადგურთან მოქალაქეებს შეხვდნენ და აქტიური რეზერვის შესახებ ინფორმაცია მიაწოდეს.
„სამხედრო მოსამსახურეებმა პროგრამით დაინტერესებულ პირებს რეზერვის პირობები დეტალურად გააცნეს და ქვეყნის თავდაცვისუნარიანობის განვითარებისათვის მისი მნიშვნელობის შესახებ ესაუბრნენ. ტერიტორიული რეზერვის შესახებ ქვეყნის მასშტაბით საინფორმაციო შეხვედრები მოქალაქეებთან მომავალშიც გაგრძელდება.
ტერიტორიულ რეზერვში მიიღებიან თბილისის, მცხეთის, აჭარის, გურიის, სამეგრელო-ზემო სვანეთისა და კახეთის რეგიონებში მცხოვრები 18-50 წლამდე ასაკის მოქალაქეები. აქტიურ რეზერვში მიღება ნებაყოფლობითი და ანაზღაურებადია.
რეზერვისტთან გაფორმდება 5-წლიანი კონტრაქტი და მას შეუნარჩუნდება სამოქალაქო სამსახური. საბრძოლო მომზადება თითოეული წლის განმავლობაში შეადგენს არაუმეტეს 45 დღისა. რეზერვისტის მინიმალური წლიური ანაზღაურება 2700 ლარია.
18-დან 22 წლის ჩათვლით სტუდენტები, სარეზერვო სამსახურის ერთი კონტრაქტის ვადის გავლის შემდეგ, სავალდებულო სამხედრო სამსახური მოხდილად ჩაეთვლებათ“, - აღნიშნულია ინფორმაციაში.
ცნობისთვის, საბუთები მიიღება ყოველ სამუშაო დღეს 10:00 საათიდან 16:00 საათამდე, შემდეგ მისამართებზე: ქ. თბილისში, ქ. თელავში, ქ. ბათუმში, და ქ. სენაკში. ონლაინ რეგისტრაცია შესაძლებელია მისამართზე: onlinebct.mod.gov.ge. ცხელი ხაზი: 595 05 06 85, 032 2 75 26 44.</description><pubDate>Thu, 20 Aug 2020 08:46:47 GMT</pubDate></item><item><title>ინდოეთში კორონავირუსის 69 672 ახალი შემთხვევა დადასტურდა, რაც ქვეყნისთვის რეკორდულად მაღალი დღიური მაჩვენებელია</title><link>https://www.interpressnews.ge/ka/article/614426-indoetshi-koronavirusis-69-672-axali-shemtxveva-dadasturda-rac-kveqnistvis-rekordulad-magali-dgiuri-machvenebelia/</link><description>ინდოეთში, ბოლო 24 საათში, კორონავირუსის 69 672 ახალი შემთხვევა გამოვლინდა, რაც პანდემიის დაწყების დროიდან, რეკორდულად მაღალი დღიური მაჩვენებელია ქვეყნისთვის, - შესაბამის მონაცემებს ინდოეთის ჯანდაცვის სამინისტრო ავრცელებს. ამავე მონაცემების თანახმად, ქვეყანაში „კოვიდ 19“-ს კიდევ 997 ადამიანის სიცოცხლე ემსხვერპლა და დაღუპულთა რიცხვმა, საერთო ჯამში, 53 886-ს მიაღწია.
რაც შეეხება კოვიდინფიცირებულთა საერთო რაოდენობას, ინდოეთში, პანდემიის დაწყების დროიდან, 2.84 მილიონი ადამიანი დაინფიცირდა. ამ მაჩვენებლით ინდოეთი მხოლოდ აშშ-სა და ბრაზილიას ჩამორჩება.</description><pubDate>Thu, 20 Aug 2020 08:46:47 GMT</pubDate></item><item><title>მარია ზახაროვა - ბრავო! ახლა მინსკს აქვს უტყუარი მტკიცებულება იმის შესახებ, რომ დასავლეთი ბელარუსის შიდა საქმეებში ერევა</title><link>https://www.interpressnews.ge/ka/article/614411-maria-zaxarova-bravo-axla-minsks-akvs-utquari-mtkicebuleba-imis-shesaxeb-rom-dasavleti-belarusis-shida-sakmeebshi-ereva/</link><description>რუსეთის საგარეო უწყების პრესსპიკერი მარია ზახაროვა აცხადებს, რომ ლიეტუვის ხელისუფლების გადაწყვეტილება ბელარუსის პრეზიდენტ ალექსანდრე ლუკაშენკოსთვის ქვეყანაში შესვლაზე აკრძალვის დაწესებასთან დაკავშირებით ბელარუსის შიდა საქმეებში გარე ძალების ჩარევის მტკიცებულებას წარმოადაგენს.
„ბრავო! ახლა მინსკს აქვს უტყუარი მტკიცებულება იმის შესახებ, რომ დასავლეთი ბელარუსის შიდა საქმეებში ერევა,“- წერს ზახაროვა სოციალურ ქსელ „ფეისბუქში“.
შეგახსენებთ, გუშინ ცნობილი გახდა, რომ ლიეტუვის საგარეო საქმეთა სამინისტრომ ბელარუსის პრეზიდენტი ალექსანდრ ლუკაშენკო იმ პირთა სიაში შეიყვანა, რომელთაც ქვეყანაში შესვლას აუკრძალავენ.
 
 
 
 </description><pubDate>Thu, 20 Aug 2020 08:46:47 GMT</pubDate></item><item><title>სამხედრო პირები და მათი ოჯახის წევრები, საპატრიარქოს წმინდა ანდრია პირველწოდებულის სახელობის ქართულ უნივერსიტეტში უფასოდ ისწავლიან</title><link>https://www.interpressnews.ge/ka/article/614417-samxedro-pirebi-da-mati-ojaxis-cevrebi-sapatriarkos-cminda-andria-pirvelcodebulis-saxelobis-kartul-universitetshi-upasod-iscavlian/</link><description>საქართველოს თავდაცვის სამინისტროსა და „საქართველოს საპატრიარქოს წმიდა ანდრია პირველწოდებულის სახელობის ქართულ უნივერსიტეტს“ შორის, ურთიერთთანამშრომლობის მემორანდუმს მოეწერა ხელი. ამის შესახებ „ინტერპრესნიუსს“ საქართველოს საპატრიარქოს წმინდა
ანდრია პირველწოდებულის სახელობის ქართულ უნივერსიტეტიდან აცნობეს.
მათი განმარტებით, თავდაცვის სამინისტროსა და წმინდა ანდრია პირველწოდებულის ქართული უნივერსიტეტის გადაწყვეტილებით, სამხედრო პირების და მათი ოჯახის წევრების (მეუღლე, შვილი) SANGU-ში სწავლის წლიური საფასურის 50%-ს სამინისტრო ხოლო, დარჩენილ 50%-ს თავად უნივერსიტეტი დაფარავს.
„იმ შემთხვევაში თუ სტუდენტი მოიპოვებს 100%-იან სახელმწიფო გრანტს, უნივერსიტეტის მხრიდან მას 125-ლარიანი ყოველთვიური სტიპენდია დაენიშნება. ფინანსური მხარდაჭერა გაგრძელდება ყოველ მომდევნო სემესტრში, თუ აკადემიური მოსწრების მაჩვენებელი წინა სემესტრში არ იქნება 81 ქულაზე ნაკლები.
გარდა ფინანსური შეღავათებისა, თანამშრომლობის მემორანდუმი გულისხმობს ერთობლივი სამეცნიერო კონფერენციების ჩატარებას, საქართველოს თავდაცვის სამინისტროს ხელმძღვანელი პირების მიერ საჯარო ლექციების გამართვას, საქართველოს თავდაცვის ძალების ქვედანაყოფებში ექსკურსიების მოწყობას და ა.შ“,-აღნიშნულია ინფორმაციაში.
შეგახსენებთ, რომ წელს SANGU-ში მიღება 9 საბაკალავრო პროგრამაზეა გამოცხადებული: ფსიქოლოგია, სამართალი, ტურიზმი, ბიზნესის ადმინისტრირება, კომპიუტერული მეცნიერებები, ისტორია, ფილოლოგია, საერთაშორისო ურთიერთობები და ეკონომიკა. უნივერსიტეტის ცნობით, აბიტურიენტებს ჯერ კიდევ შეუძლიათ სასურველი უნივერსიტეტების პრიორიტეტების მიხედვით დალაგება.
 
 </description><pubDate>Thu, 20 Aug 2020 08:46:47 GMT</pubDate></item><item><title>აშშ-ში კორონავირუსის 46 436 ახალი შემთხვევა გამოვლინდა და 1 356 ადამიანი გარდაიცვალა</title><link>https://www.interpressnews.ge/ka/article/614422-ashsh-shi-koronavirusis-46-436-axali-shemtxveva-gamovlinda-da-1-356-adamiani-gardaicvala/</link><description>აშშ-ში, ბოლო 24 საათში, კორონავირუსის 46 436 ახალი შემთხვევა გამოვლინდა და ინფიცირებულთა საერთო რაოდენობა 5 529 824-მდე გაიზარდა, - შესაბამის მონაცემებს ჯონს ჰოპკინსის უნივერსიტეტი ავრცელებს. ამავე მონაცემების თანახმად, აშშ-ში კოვიდ 19-ს კიდევ 1 356 ადამიანის სიცოცხლე ემსხვერპლა და დაღუპულთა რიცხვი, საერთო ჯამში, 173 177-მდე გაიზარდა.
ცნობისათვის, როგორც კოვიდინფიცირებულების, ასევე ვირუსით დაღუპულთა რაოდენობით აშშ პირველ ადგილზეა მსოფლიოში.</description><pubDate>Thu, 20 Aug 2020 08:46:47 GMT</pubDate></item><item><title>პრემიერი - Fitch-ის მიერ საქართველოს რეიტინგი შენარჩუნებულია უცვლელად, რაც პირდაპირ ადასტურებს მთავრობისა და ხელისუფლების გონივრულ ეკონომიკურ პოლიტიკას</title><link>https://www.interpressnews.ge/ka/article/614435-premieri-fitch-is-mier-sakartvelos-reitingi-shenarchunebulia-ucvlelad-rac-pirdapir-adasturebs-mtavrobisa-da-xelisuplebis-gonivrul-ekonomikur-politikas/</link><description>საქართველოს პრემიერ-მინისტრის გიორგი გახარიას განცხადებით, მიუხედავად იმისა, რომ ქვეყანა ვირუსის გავრცელებას ეფექტურად ებრძვის, ეკონომიკური კრიზისის დასაძლევად რამდენიმე წლის განმავლობაში მოუწევს ბრძოლა, რათა ეკონომიკის დადებითი მაჩვენებელი აღადგინოს.
გახარიას თქმით, ანტიკრიზისული გეგმის განხორციელების დროს ხელისუფლების ძირითადი მიზანი ქვეყნის მაკროეკონომიკური სტაბილურობის შენარჩუნებაა.
„მიუხედავად იმისა, რომ ქვეყანა საკმაოდ ეფექტურად ებრძვის ვირუსის გავრცელებას, ეკონომიკური კრიზისი მაინც ჩვენი ყოველდღიურობის სერიოზული კომპონენტი ხდება და რჩება. როგორც ჩანს, ჩვენი ეკონომიკური კრიზისის მიმართულებით მუშაობა, ბრძოლა ერთობლივად მოგვიწევს რამდენიმე წლის განმავლობაში იმისთვის, რომ ჩვენი ეკონომიკის შესანიშნავი მაჩვენებლები, რომლითაც ჩვენ დავიწყეთ 2020 წელი და 2019 წელი დავასრულეთ, რაც შეიძლება სწრაფად აღვადგინოთ. აქ უნდა გვახსოვდეს ერთი რამ, კრიზისთან ბრძოლა არის ყველაზე კარგი შესაძლებლობა იმისთვის, რომ გავაგრძელოთ ეკონომიკის სტრუქტურული რეფორმები, რაც მოგვცემს შესაძლებლობას, რომ სწრაფად გამოვიდეთ მდგომარეობიდან, ყველას კარგად უნდა გვახსოვდეს, რომ ამ რეფორმებისა და ანტიკრიზისული გეგმის განხორციელების დროს ჩვენი ძირითადი მიზანი არის ქვეყნის მაკროეკონომიკური სტაბილურობა, რაც სასიხარულოდ აღნიშნული იყო საერთაშორისო საერიტინგო სააგენტოების მიერ. გლობალური ეკონომიკური კრიზისის პირობებშიც სააგენტო Fitch-ის მიერ საქართველოს რეიტინგი იქნა შენარჩუნებული უცვლელად, რაც პირდაპირ ადასტურებს საქართველოს მთვრობისა და ხელისუფლების გონივრულ ეკონომიკურ პოლიტიკას“, - განაცხადა გიორგი გახარიამ.
 </description><pubDate>Thu, 20 Aug 2020 08:46:47 GMT</pubDate></item><item><title>სომხეთში კორონავირუსის 263 ახალი შემთხვევა გამოვლინდა, 3 ადამიანი გარდაიცვალა</title><link>https://www.interpressnews.ge/ka/article/614436-somxetshi-koronavirusis-263-axali-shemtxveva-gamovlinda-3-adamiani-gardaicvala/</link><description>სომხეთში, ბოლო დღე-ღამეში, კორონავირუსის 263 ახალი შემთხვევა გამოვლინდა და ინფიცირებულთა საერთო რაოდენობა 42 319-მდე გაიზარდა, - ამის შესახებ ინფორმაციას ადგილობრივი მედია სომხეთის ჯანდაცვის სამინისტროს დაავადებათა კონტროლისა და პრევენციის ცენტრზე დაყრდნობით ავრცელებს.
მათივე განცხადებით, 24 საათში ქვეყანაში „კოვიდ 19“-ს კიდევ 3 ადამიანის სიცოცხლე ემსხვერპლა და დაღუპულთა რიცხვმა 836 -ს მიაღწია. ბოლო მონაცემებით, სომხეთში, საერთო ჯამში, კორონავირუსით დაინფიცირებული 35 476 პაციენტი გამოჯანმრთელდა, ამჟამად კი 5 756 ადამიანი მკურნალობს.</description><pubDate>Thu, 20 Aug 2020 08:46:47 GMT</pubDate></item><item><title>მთავრობა ახალ პროგრამას “სახელმწიფო შენი პარტნიორია“ იწყებს</title><link>https://www.interpressnews.ge/ka/article/614437-mtavroba-axal-programas-saxelmcipo-sheni-partnioria-icqebs/</link><description>ჩვენ დღეს დავიწყებთ პროგრამას “სახელმწიფო შენი პარტნიორია“ და აქ მინდა განმარტება გავაკეთო - ეს არის ძალზედ მნიშვნელოვანი ნაბიჯი თითოეული ქართველი ოჯახისთვის, რომ გარკვეული რისკები აიღოს თავის თავზე და დაიწყოს მეწარმეობა, თავისი საქმე,- ამის შესახებ პრემიერ-მინისტრმა გიორგი გახარიამ მთავრობის სხდომაზე განაცხადა.
როგორც მან აღნიშნა, აქამდე სახელმწიფოს მხარდამჭერი პროგრამები სხვადასხვა სამინისტროში იყო განაწილებული და შესაბამის პროგრამაში ჩასართავად, რეგიონიდან მოქალაქეებს თბილისში ჩამოსვლა უწევდათ. გახარიას განმარტებით, ახლა ისინი შესაბამის ინფორმაციას და მომსახურებას ქვეყნის მასშტაბით 80 საზოგადოებრივ ცენტრსა და იუსტიციის სახლში მიიღებენ.
აღნიშნული პროგრამის პრეზენტაცის პრემიერი დღეს რაჭაში გამართავს.
„აქამდე ჩვენ ეს ყველა პროგრამა თავმოყრილი გვქონდა შესაბამის სამინისტროებში და ჩვენს თითოეულ მოქალაქეს რეგიონიდან უხდებოდა ჩმოსულიყო თბილისში, რომ ამ პროგრამას გაცნობოდა და გამხდარიყო ამ პროგრამის ბენეფიციარი. დღეს იუსტიციის სამინისტროს დახმარებით, საქართველოს მასშტაბით 80 საზოგადოებრივ ცენტრში და 24 იუსტიციის სახლში, 100-ზე მეტ დასახლებულ პუნქტში, საქართველოს ნებისმიერ მოქალაქეს შეუძლია მივიდეს და მიიღოს ზუსტად ის მომსახურება, რომელსაც მიიღებდა თბილისში სოფლის მეურნეობის და ეკონომიკის სამინისტროებში და ტურიზმის სააგენტოში. ეს არის უაღრესად სწორი გადაწყვეტილება, რომელიც სწრაფად იქნა განხორციელებული და ეს გვაძლევს შესაძლებლობას, რომ რეგიონული მასშტაბით გავშალოთ სახელმწიფოს მხარდაჭერის პროგრამები, რაც თითოეულ გლეხს აძლევს შესაძლებლობას, ადგილზე მიიღოს სრულფასოვანი ინფორმაცია და გახდეს ამ პროგრამების მონაწილე, რაც არის ძალზედ მნიშვნელოვანი და დღეს ჩვენ ამ პროგრამის პრეზენტაციას, მის დაწყებას დავაანონსებთ რაჭაში, ამბროლაურში. ესეც სიმბოლურია, რადგან მოგეხსენებათ, ამბროლაურს და რაჭას სტიქიის გამო ახლა ცოტა უჭრის და ამიტომ ეს იქნება მნიშვნელოვანი ნაბიჯი, ეს მისცემს ჩვენს თითოეულ მოქალაქეს საშუალებას, რომ სწრაფად გახდნენ სახელმწიფოს მხარდამჭერი პროგრამების მონაწილე და ამით შეძლონ დაიწყონ თავისი ბიზნესი, თავისი საქმე, აიღონ გარკვეული რისკები თავიანთ თავზე, ოჯახებზე და წარმატების შემთხვევაში, უკვე თავიანთ სოფელზე, დაბაზე, ქალაქზე, ასე გაძლიერდება ქვეყანა,“ - განაცხადა გახარიამ.</description><pubDate>Thu, 20 Aug 2020 08:46:47 GMT</pubDate></item><item><title>„საქართველოს ბანკის“ ფინანსური მხარდაჭერით შპს „კაია“-მ ახალი საწარმოო ხაზი გახსნა</title><link>https://www.interpressnews.ge/ka/article/614439-sakartvelos-bankis-pinansuri-mxardacherit-shps-kaia-m-axali-sacarmoo-xazi-gaxsna/</link><description>„საქართველოს ბანკი“ ბიზნესის მხარდაჭერის კვალდაკვალ ახალი პროექტების დაფინასებას აგრძელებს. როგორც „ინტერპრესნიუსს“ „საქართველოს ბანკიდან“ აცნობეს, მათი ფინანსური მხარდაჭერით და „აწარმოე საქართველოში“ ხელშეწყობით შპს „კაია“-მ ახალი დანადგარები შეიძინა და ახალი საწარმოო ხაზის გახსნის გადაწყვეტილება მიიღო.
მათი შეფასებით, ამით კომპანიამ საკუთარი, მნიშვნელოვანი წვლილი შეიტანა ქართული მძიმე მრეწველობის განვითარებაში.
„კომპანია 2011 წლიდან ოპერირებს ბაზარზე და აწარმოებს ლითონის სახარჯ მასალებსა და ნაწილებს. მის წარმოებაში არსებული ლითონის მასალები ფართოდ გამოიყენება როგორც სამრეწველო, ისე საყოფაცხოვრებო მიმართულებით. კომპანია მრავალპროფილურია. ის გარდა წარმოებისა ახდენს საინჟინრო და სავენტილაციო გაყვანილობების მონტაჟს. კომპანია გარდა საკუთარი საჭიროებისა, პროდუქციას სარეალიზაციოდ აწარმოებს და ღირსეულ კონკურენციას უწევს იმპორტირებულ ნაწარმს. „კაია“- ს ბრენდის პროდუქცია სრულად შეესაბამება საერთაშორისო სტანდარტებს. ბიზნესის განვითარების ეტაპზე, უკვე არსებული დაფინანსების გარდა, კომპანიას გაუჩნდა საჭიროება, საწარმოო ხაზის გაფართოებისთვის ახალი დანადგარები შეეძინა. ბანკმა ამ შემთხვევაშიც გამოიჩინა მზაობა, გვერდში დადგომოდა ბიზნესს. კომპანიამ პანდემიიდან გამოწვეული კრიზისის მიუხედავად გადაწყვიტა ხელი შეეწყო შიდა წარმოების ზრდისთვის, რაც ბანკისა და შპს „კაია“-ს პარტნიორობის შედეგად გახდა შესაძლებელი“, - აღნიშნულია ინფორმაციაში.
„საქართველოს ბანკის“ ცნობით, საწარმოში ამჟამად ჯამში 60 ადამიანია დასაქმებული. პროექტის საინვესტიციო მოცულობა 1 345 000 ლარია.
„მოხარული ვართ, რომ გვაქვს შესაძლებლობა წვლილი შევიტანოთ ეროვნულ საქმეში, რასაც ქართული მძიმე მრეწველობის წახალისება და ხელშეწყობა ჰქვია. სასიამოვნოა, რომ ეს ჩვენი და შპს „კაია“-ს უკვე მეორე წარმატებული ერთობლივი პროექტია. მნიშვნელოვანია, რომ კომპანია მიზნად ისახავს ადგილობრივი წარმოების ხელშეწყობას და მუდმივად ზრუნავს განვითარებაზე. მიგვაჩნია, რომ კომპანიები, რომლებიც ორიენტირებულები არიან წინსვლაზე და არ ჩერდებიან, ნადვილად შეძლებენ წარმატების მიღწევას. ბანკში გვჯერა, რომ თუკი ხელს შევუწყობთ ასეთ ბიზნესებს, ჩვენ ერთად შევძლებთ წარმატებეული ეკონომიკის მშენებლობას“, - განაცხადა საქართველოს ბანკის მცირე და საშუალო ბიზნესის მიმართულების ხელმძღვანელმა, ზურაბ მასურაშვილმა.
 
 
 
 </description><pubDate>Thu, 20 Aug 2020 08:46:47 GMT</pubDate></item><item><title>სტიქიის შედეგად დაზიანებულ 1000 ჰექტრამდე ტერიტორიაზე ახალი ბაღების გაშენებას სახელმწიფო დააფინანსებს</title><link>https://www.interpressnews.ge/ka/article/614443-stikiis-shedegad-dazianebul-1000-hektramde-teritoriaze-axali-bagebis-gashenebas-saxelmcipo-daapinansebs/</link><description>გარემოს დაცვისა და სოფლის მეურნეობის მინისტრის, ლევან დავითაშვილის განცხადებით, სტიქიის შედეგად დაზიანებულ დაახლოებით 1000 ჰექტრამდე ტერიტორიაზე ახალი ბაღების გაშენებას სახელმწიფო დააფინანსებს.
დავითაშვილის თქმით, იმისათვის, რომ ხელისუფლებამ ფერმერის კუთვნილ ნაკვეთზე ახალი ბაღი გააშენოს, ლევან სამხარაულის ექსპერტიზის დასკვნაა საჭირო, რომელიც დაადასტურებს, რომ „იქ არსებობდა ბაღი, მოხდა სტიქიური მოვლენა, დაზიანდა და ჩანაცვლებას ექვემდებარება“.
„ჩვენ ამ შემთხვევაში არ გვაქვს აღწერა, მაგრამ დაახლოებით ვიცით, შეფასება გვაქვს გაკეთებული რამდენ ათას ჰექტარს ფარავდა სტიქია. სტიქია ფარავდა დაახლოებით 4 000 ჰექტარს, თუმცა ეს არ იყო 100%-იანი დაზიანება. სხვადასხვა პროცენტით იყო დაზიანება მიყენებული და ჩვენ ვფიქრობთ, რომ შეიძლება 1000 ჰექტრამდე ახალი ბაღების გაშენება დაფინანსდეს სახელმწიფოს მხრიდან თუ იქნება ფერმერების მაღალი აქტივობა. პროცედურის მიხედვით მათ სჭირდებათ ლევან სამხარაულის ექსპერტიზის დასკვნა, ეს არის ერთადერთი მოთხოვნა, რომელიც დაადასტურებს, რომ იქ არსებობდა ბაღი, მოხდა სტიქიური მოვლენა, დაზიანდა და ჩანაცვლებას ექვემდებარება, მეტი სხვა მოთხოვნა არ არის“, - განაცხადა დავითაშვილმა.
 </description><pubDate>Thu, 20 Aug 2020 08:46:47 GMT</pubDate></item><item><title>სხვადასხვა მუნიციპალიტეტში ახალი საბავშვო ბაღების მშენებლობაზე ტენდერი გამოცხადდა</title><link>https://www.interpressnews.ge/ka/article/614445-sxvadasxva-municipalitetshi-axali-sabavshvo-bagebis-msheneblobaze-tenderi-gamocxadda/</link><description>რეგიონული განვითარებისა და ინფრასტრუქტურის სამინისტროს მუნიციპალური განვითარების ფონდმა, საგანმანათლებლო ინფრასტრუქტურის განვითარების ორწლიანი პროგრამის ფარგლებში, რამდენიმე რეგიონში ახალი საბავშვო ბაღების მშენებლობაზე ტენდერი გამოაცხადა.
როგორც „ინტერპრესნიუსს“ რეგიონული განვითარებისა და ინფრასტრუქტურის სამინისტროდან აცნობეს, ტენდერი გამოცხადდა 100 ბავშვზე გათვლილი საბავშვო ბაღების მშენებლობაზე ფოთში და ლანჩხუთის მუნიციპალიტეტის სოფლებში სუფსასა და ხაჯალიაში. ასევე, ტენდერია გამოცხადებული სიღნაღის მუნიციპალიტეტის სოფლებში ძველ ანაგასა და ქვემო ბოდბეში 75 ბავშვზე გათვლილი საბავშვო ბაღების მშენებლობაზე.
ტენდერებთან დაკავშირებული სრული ინფორმაცია ხელმისაწვდომია მუნიციპალური განვითარების ფონდის ვებგვერდზე:
http://mdf.org.ge/?site-lang=ka&amp;site-path=tenders/current_tenders/&amp;id=3927
http://mdf.org.ge/?site-lang=ka&amp;site-path=tenders/current_tenders/&amp;id=3929
მათივე ინფორმაციით, სკოლამდელი აღზრდის ყველა დაწესებულება საერთაშორისო სტანდარტების შესაბამისად აშენდება. საბავშვო ბაღებში მოეწყობა სათამაშო და საძინებელი ოთახები და საპირფარეშოები. გარდა შიდა ინფრასტრუქტურისა, კეთილმოეწყობა ეზოებიც. ყველა შენობა ადაპტირებული იქნება შეზღუდული შესაძლებლობების მქონე პირთათვის.
საქართველოს რეგიონული განვითარებისა და ინფრასტრუქტურის სამინისტროს მუნიციპალური განვითარების ფონდმა 2019 წელს ქვეყნის სხვადასხვა მუნიციპალიტეტში 56 საბავშვო ბაღის პროექტირება - მშენებლობა დაიწყო.
ფონდი ბაღების მშენებლობას საქართველოს მთავრობის და დონორი ორგანიზაციების დაფინანსებით ახორციელებს.</description><pubDate>Thu, 20 Aug 2020 08:46:47 GMT</pubDate></item><item><title>„თავისუფალი საქართველო“ - ბიუჯეტის თანხები არამიზნობრივად იხარჯება</title><link>https://www.interpressnews.ge/ka/article/614447-tavisupali-sakartvelo-biujetis-tanxebi-aramiznobrivad-ixarjeba/</link><description>„თავისუფალი საქართველოს“ ერთ-ერთი ლიდერი შოთა მაქაცარია ადიგენის და მცხეთის მუნიციპალიტეტების მიერ გამოცხადებულ ტენდერებს ეხმაურება.
შოთა მაქაცარიას განცხადებით, სხვადასხვა მუნიციპალიტეტებში სპორტული მოედნების მოწესრიგება მნიშვნელოვანია, თუმცა, არსებობს გარკვეული პრიორიტეტები და ზღვარი, რაც სახელმწიფომ უნდა გაითვალისწინოს.
„საყურადღებოა, რომ ადიგენში147 800 ლარად ორი სპორტული მოედნის მოწყობა იგეგმება, ხოლო მცხეთის მუნიციპალიტეტში, კერძოდ ნატახტარში 195 187 ლარად არსებული მოედნის რეაბილიტაციაზეა საუბარი.
აღსანიშნავია, რომ სხვადასხვა მუნიციპალიტეტებში სპორტული მოედნების მოწესრიგება მნიშვნელოვანია და მისასალმებელიცაა, მაგრამ არსებობს გარკვეული პრიორიტეტები და ზღვარი რაც სახელმწიფომ უნდა გაითვალისწინოს; მითუმეტეს, იმ კრიზისის ფონზე, რომელიც საქართველოში კორონავირუსით გამოწვევული გარემოებებით იქნა განპირობებული. გასათვალისწინებელია, რომ მოსახლეობის დიდმა ნაწილმა დაკარგა სამსახური და პრაქტიკულად შიმშილის ზღვარზეა, ამასთან, ტურიზმის სფეროს შემოსავალი რაც ბოლო პერიოდში ქვეყნის შემოსავლის მთავარი წყაროა, პრაქტიკულად 0-ის ტოლია და არც ვითარების გამოსწორების გზები არ იკვეთება.
ამ ყველაფრის პარალელურად, იზრდება ფასები საკვებ პროდუქტებზე (მთავრობის დაპირების მიუხედავად, რომ გარკვეულ პროდუქტებზე ფასები არ გაიზრდებოდა), მედიკამენტებზე თუ სხვა საყოფაცხოვრებო საშუალებებზე, ხოლო ხსენებული პროცესი უკვე ტენდენციად ჩამოყალიბდა და შეიძლება ითქვას შეუქცევადიც გახდა.
აქვე უნდა აღინიშნოს, რომ ერთი მხრივ, ეჭვს იწვევს თავად ტენდერის ღირებულება, მაშინ როდესაც ადიგენში 2 მოედნის მოწყობისთვის გათვალისწინებულია 157 800 ლარი, რამდენად ობიექტური შეიძლება იყოს ნატახტარში 195 187 ლარად მოედნის რეაბილიტაცია.
„თავისუფალ საქართველოს“ მიგვაჩნია, რომ საბიუჯეტო თანხების ხარჯვა არსებული კრიზისი პირობებში, გაუმართლებელია მსგავსი მიმართულებით. ჩვენ მივიჩნევთ, რომ აღნიშნული თანხები უნდა მოხმარდეს მოსახლეობის სოციალური და ეკონომიკური მდგომარეობის გაუმჯობესებას, კერძოდ კი, ახალი საწარმოების შექმნას, ასევე უკვე არსებული საწარმოების გაფართოებას და ა.შ. ვინაიდან ქვეყანაში გაიზარდოს სამუშაო ადგილები და განვითარდეს ადგილობრივი წარმოება რაც იმას ნიშნავს, რომ გაიზრდება როგორც მოსახლეობის შემოსავალი ისე სახელმწიფო საბიუჯეტო სახსრები”, - განაცხადა შოთა მაქაცარიამ.
ინფორმაციას, „თავისუფალი საქართველოს“ პრესსამსახური ავრცელებს.</description><pubDate>Thu, 20 Aug 2020 08:46:47 GMT</pubDate></item></channel></rss>
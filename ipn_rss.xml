<?xml version="1.0" encoding="UTF-8"?>
<rss version="2.0"><channel><title>Interpressnews feed</title><link>http://www.interpressnews.ge/ka</link><description>საინფორმაციო სააგენტო “ინტერპრესნიუსი“</description><lastBuildDate>Thu, 20 Aug 2020 02:37:07 GMT</lastBuildDate><generator>PyRSS2Gen-1.1.0</generator><docs>http://blogs.law.harvard.edu/tech/rss</docs><item><title>კახა კალაძე - ოპონენტებს ძალიან დიდი სურვილი აქვთ, რომ საქართველოში პანდემიის მიმართულებით ბევრად უარესი სიტუაცია იყოს</title><link>https://www.interpressnews.ge/ka/article/614400-kaxa-kalaze-oponentebs-zalian-didi-survili-akvt-rom-sakartveloshi-pandemiis-mimartulebit-bevrad-uaresi-situacia-iqos/</link><description>დედაქალაქის მერის, კახა კალაძის განცხადებით, ხელისუფლების ოპონენტებს სურვილი აქვთ, რომ საქართველოში პანდემიის მიმართულებით უარესი სიტუაცია იყოს.
როგორც კალაძე ამბობს, ოპოზიციის წარმომადგენლებს არ მოსწონთ, როგორ გაუმკლავდა მმართველი გუნდი პანდემიას.
„ამ ადამიანებს არ სიამოვნებთ, თუ როგორ გაუმკლავდა ხელისუფლება პანდემიასთან ბრძოლას, მსოფლიოში ერთ-ერთი საუკეთესო შედეგები გვაქვს. რა თქმა უნდა, ამას ძალიან კარგად აფასებს ჩვენი ქვეყნის მოსახლეობა და ეს ყველა კვლევაში ჩანს. ეს არ მოსწონთ მათ და ალბათ, ძალიან დიდი სურვილი ექნებოდათ და აქვთ დღესაც, რომ საქართველოში პანდემიის მიმართულებით იყოს ბევრად უარესი სიტუაცია, დარწმუნებული ვარ, მათ ეს სურვილი და განცდა აქვთ, თუმცა ჩვენ ყველაფერს გავაკეთებთ იმისთვის, რომ დავიცვათ ჩვენი ქვეყნის მოსახლეობა და დავიცვათ ჩვენი ქვეყნის მოსახლეობის სიცოცხლე და ჯანმრთელობის უსაფრთხოება“,- განაცხადა კალაძემ.
 </description><pubDate>Thu, 20 Aug 2020 02:37:07 GMT</pubDate></item><item><title>თამარ ბაჩალიაშვილის ოჯახის ადვოკატი - ხვალ გავდივართ შემთხვევის ადგილზე, სადაც ექსპერიმენტი უნდა ჩატარდეს</title><link>https://www.interpressnews.ge/ka/article/614356-tamar-bachaliashvilis-ojaxis-advokati-xval-gavdivart-shemtxvevis-adgilze-sadac-eksperimenti-unda-chatardes/</link><description>გარდაცვლილი პროგრამისტის, თამარ ბაჩალიაშვილის ოჯახის ადვოკატის, მიხეილ რამიშვილის განცხადებით, დღეს თბილისის პროკურატურაში თამარ ბაჩალიაშვილის მშობლებს დნმ-ის ანალიზი აუღეს და შემთხვევის ადგილზე დაგეგმილი ექსპერიმენტის საკითხები განიხილეს.
ადვოკატის თქმით, 1 თვის მანძილზე ლოდინის რეჟიმში იყვნენ, ახლა კი საქმის არსებითი გაცნობა იწყება, ჩატარდება ბევრი ექსპერიმენტი და ყველა დეტალს დიდი ყურადღება მიექცევა.
„დღეს მოხდა მშობლებისთვის დნმ-ის აღება, ამავდროულად დაიგეგმა ხვალინდელი დღე. ხვალ გავდივართ შემთხვევის ადგილზე, სადაც ექსპერიმენტი უნდა ჩატარდეს და დღის განმავლობაში, როგორც ექსპერიმენტი დაიწყება, აგრეთვე ვბრუნდებით ქალაქის პროკურატურაში, სადაც მოხდება, როგორც სათვალთვალო კამერების გარკვეული ჩანაწერების ნახვა, ასევე საქმის მასალების გაცნობა. ყოველი შემთხვევისთვის, უკვე იწყება საქმის მასალების გაცნობა, ექსპერიმენტები ჩატარდება ინტენსიურად და ყველაფერს მიექცევა ძალიან დიდი ყურადღება. იწყება 24 საათიანი რეჟიმი, რადგან ერთი თვე იყო სიტყვიერი საუბარი, ამ ერთი თვის მანძილზე რა ზიანიც მიადგა გამოძიებას, პასუხისმგებლობაც მაგათზე იქნება“,-განაცხადა რამიშვილმა.
ცნობისთვის, თამარ ბაჩალიაშვილი 18 ივლისს გაუჩინარდა. ახალგაზრდა პროგრამისტი სათვალთვალო კამერებმა ბოლოს თეთრიწყაროს რაიონში დააფიქსირეს. ის 5 - დღიანი ძებნის შემდეგ თეთრიწყაროს ტყესთან, საკუთარ მანქანაში გარდაცვლილი იპოვეს. ბაჩალიაშვილის საქმეზე გამოძიება თავისუფლების უკანონო აღკვეთის მუხლით დაიწყო, შემდეგ კი ბრალდების კვალიფიკაციას თვითმკვლელობამდე მიყვანის მუხლი დაემატა.</description><pubDate>Thu, 20 Aug 2020 02:37:07 GMT</pubDate></item><item><title>1 აშშ დოლარის ოფიციალური ღირებულება 3.0746 ლარი გახდა</title><link>https://www.interpressnews.ge/ka/article/614361-1-ashsh-dolaris-opicialuri-girebuleba-30746-lari-gaxda/</link><description>1 აშშ დოლარის ოფიციალური ღირებულება 3.0746 ლარი გახდა. ეროვნული ბანკის მიერ გამოქვეყნებული მონაცემების თანახმად, დღევანდელი ვაჭრობის შედეგად აშშ დოლარის ღირებულებამ 3.0746 ლარი შეადგინა. კურსი, რომელიც დღეს მოქმედებდა, 3.0726 ლარი იყო. შესაბამისად, დოლარის ცვლილებამ ეროვნულ ვალუტასთან მიმართებაში 0.002 ლარი შეადგინა.
რაც შეეხება ევროს, მისი კურსი 3.6702 ლარია. მაშინ, როცა დღეს მოქმედი კურსი 3.6564 ლარს შეადგენდა. შესაბამისად, ევროს ცვლილებამ 0.0138 ლარი შეადგინა.
 
დღევანდელი ვაჭრობის შედეგად მიღებული კურსები ძალაში ხვალ შევა.
 
 </description><pubDate>Thu, 20 Aug 2020 02:37:07 GMT</pubDate></item><item><title>ალეკო ელისაშვილი ოპოზიციაზე - თავშესაქცევ მემორანდუმებს და დეკლარაციებს იგონებენ - ივანიშვილს ფარატინა ქაღალდის კი არა, ხალხის ძალის ეშინია</title><link>https://www.interpressnews.ge/ka/article/614362-aleko-elisashvili-opoziciaze-tavshesakcev-memorandumebs-da-deklaraciebs-igoneben-ivanishvils-paratina-kagaldis-ki-ara-xalxis-zalis-eshinia/</link><description>მაშინ, როცა ყველა ოპოზიციონერი დროს უნდა ხარჯავდეს იმაზე, რომ ხალხის პრობლემებზე ვიფიქროთ, თავშესაქცევ მემორანდუმებს და დეკლარაციებს იგონებენ. პრობლემა იცით რა არის? - ფარატინა ქაღალდის კი არ ეშინია ბიძინა ივანიშვილს, ქმედების და ხალხის ძალის ეშინია, - ამის შესახებ პარტია „მოქალაქეების“ ლიდერმა ალეკო ელისაშვილმა „ინტერპრესნიუსთან“ ორი სახის დეკლარაციის გაფორმების შესახებ ოპოზიციური პარტიების გადაწყვეტილების კომენტირებისას განაცხადა.
ალეკო ელისაშვილი ამბობს, რომ „ქართულ ოცნებას“ კოალიციას არ შეუქმნის, თუმცა, ამისთვის დეკლარაციაზე ხელმოწერის საჭიროებას ვერ ხედავს. კითხვაზე, დეკლარაციაზე ხელმოწერის გარეშე იბრძოლებს თუ არა ასევე იმისთვისაც, რომ ყველა ოპოზიციური პარტიის ხმები დაიცვას, ელისაშვილი აცხადებს, რომ ის ყველა ხმას დაიცავს.
„თუ ვინმეს ოპოზიციაში მართლა რამე უნდა, რაღაც დეკლარაციაზე კი არ უნდა ფიქრობდეს, ხალხის დარაზმვაზე და ხალხის პრობლემებზე უნდა ფიქრობდეს. ჩვენ ამ დეკლარაციას და მემორანდუმებს ხელს არ მოვაწერთ, მაგრამ რეალურად ვიბრძოლებთ იმისთვის, რომ „ქართული ოცნება“ არჩევნებში დამარცხდეს, ვიბრძოლებთ იმისთვის, რომ ხმები დავიცვათ, რეალურად ვიბრძოლებთ ასევე იმისთვის, რომ კოალიცია ვერ შექმნას და არ შევუქმნით „ქართულ ოცნებას“. ჩვენი პოლიტიკური სივრცის პრობლემა არის ის, რომ სიტყვას აღარ აქვს ფასი და ჩვენთვის მემორანდუმებს არ აქვს მნიშვნელობა, იმ ხალხის ხელმოწერილს, რომელთა სიტყვასაც არანაირი ფასი არ აქვს - დღეს ამას ამბობენ და ხვალ იმას ამბობენ. ჩვენ ჯერჯერობით ჩვენი საჯაროდ ნათქვამი სიტყვისთვის არ გვიღალატია და არ გადაგვიხვევია, ასე ვაპირებთ გაგრძელებას. ჩვენ ვამბობთ სიტყვას, რომ არც ბიძინა ივანიშვილს და „ქართულ ოცნებას“ შევუკრავთ კოალიციას და ასევე, თითოეული ხმისთვის ვიბრძოლებთ. ოღონდ ამას ჩვენ რეალური ქმედებით განვახორციელებთ. იმის ნაცვლად, რომ ქვეყანაზე ვდარდობდეთ, რაღაც თავშექცევით არის დაკავებული ოპოზიცია, ამიტომ ასეთ მემორანდუმზე ხელმოწერისთვის დროს არ დავკარგავთ, ხალხზე ვფიქრობთ, თუ ვინმეს აინტერესებს.
ჩვენ ნებისმიერი ოპოზიციური ხმის დაცვისთვის ვიბრძოლებთ ნამდვილად და ყველა ხმის დაცვისთვის ვიბრძოლებთ ზოგადად, ყოველგვარი დეკლარაციების გარეშე,“- განაცხადა ელისაშვილმა.
შეგახსენებთ, ლეიბორისტული პარტიის ოფისში გამართულ შეხვედრაზე ოპოზიციამ დეკლარაცია შეიმუშავა, რომლის თანახმად ისინი ვალდებულებას იღებენ, რომ არა მხოლოდ საკუთარი პარტიის, არამედ ერთამანეთის ხმებსაც დაიცავენ. ოპოზიცია ასევე გეგმავს, გააფორმოს მეორე დეკლარაციაც, რომლის თანახმად, აიღებენ ვალდებულებას, რომ ბიძინა ივანიშვილს და „ქართულ ოცნებას“ კოალიციას არ შეუკრავენ.
 
 
 </description><pubDate>Thu, 20 Aug 2020 02:37:07 GMT</pubDate></item><item><title>მოქალაქეებს ბავშვებზე 200-ლარიანი დახმარების მისაღებად მუნიციპალური სერვისცენტრებისთვის მიმართვაც შეუძლიათ</title><link>https://www.interpressnews.ge/ka/article/614309-mokalakeebs-bavshvebze-200-lariani-daxmarebis-misagebad-municipaluri-serviscentrebistvis-mimartvac-sheuzliat/</link><description>მოქალაქეებს, რომლებიც გარკვეული პრობლემების გამო 18 წლამდე ბავშვებზე 200-ლარიანი დახმარების მისაღებად აპლიკაციის შევსებას ვერ ახერხებენ, შეუძლიათ მუნიციპალურ სერვისცენტრებს მიმართონ. აღნიშნულის შესახებ თბილისის მერმა კახა კალაძემ დედაქალაქის მთავრობის სხდომაზე განაცხადა.
როგორც მან აღნიშნა, ამისთვის მოქალაქეებს თბილისის მასშტაბით 11 მუნიციპალური სერვის ცენტრი მოემსახურება.
„რამდენიმე დღის წინ პრემიერ-მინისტრმა ისაუბრა იმაზე, რომ საქართველოს 18 წლამდე მოქალაქეები მიიღებენ 200-ლარიან ერთჯერად დახმარებას. შესაბამისად, მუნიციპალიტეტი გამოვთქვამთ სრულ მზადყოფნას, რომ ჩვენი 11-ვე სერცისცენტრი მოემსახუროს მოსახლეობას. არის კატეგორია მოქალაქეების, ვისაც შეიძლება ინტერნეტი არ ჰქონდეს, გაუჭირდეს აპლიკაციის შევსება. შესაბამისად, მინდა მივმართო ყველა იმ მოქალაქეს, ვისაც ანალოგიური პრობლემები აწუხებს, აუცილებლად მიმართეთ თქვენივე რაიონში არსებულ მუნიციპალურ სერვის ცენტრებს. ერთი გვაქვს ცენტრალური, აქ, მერიაშიც შეგიძლიათ მობრძანდეთ და თქვენივე რაიონშიც. 10- ვე რაიონში არსებობს მუნიციპალური სერვისები, სადაც ჩვენი თანამშრომლები მოგემსახურებიან, დაგეხმარებიან აპლიკაციის სწორად შევსებაში, იმისთვის, რომ თქვენ, ვისაც გაქვთ ამის აუცილებლობა, მიიღოთ 200-ლარიანი დახმარება,“- განაცხადა კალაძემ.</description><pubDate>Thu, 20 Aug 2020 02:37:07 GMT</pubDate></item><item><title>NDI - მოქალაქეებს მაღალი მოლოდინი აქვთ, რომ არჩევნები დემოკრატიულ გარემოში ჩატარდება, თუმცა, არჩევნების სანდოობასთან დაკავშირებული გარკვეული საკითხები კვლავ გამოწვევად რჩება</title><link>https://www.interpressnews.ge/ka/article/614347-ndi-mokalakeebs-magali-molodini-akvt-rom-archevnebi-demokratiul-garemoshi-chatardeba-tumca-archevnebis-sandoobastan-dakavshirebuli-garkveuli-sakitxebi-kvlav-gamocvevad-rcheba/</link><description>არჩევნების სანდოობასთან დაკავშირებული გარკვეული საკითხები კვლავ გამოწვევად რჩება, რაც კიდევ უფრო აძლიერებს პოლარიზაციას და საარჩევნო პროცესის მიმართ საზოგადოების ნდობას აკნინებს, - ამის შესახებ ნათქვამია არჩევნებთან დაკავშირებით NDI-ის ანგარიშში.
ანგარიშის მიხედვით, დამოუკიდებლობის თითქმის 30 წლის განმავლობაში საქართველომ დაამტკიცა, რომ მას სანდო არჩევნების ჩატარების ტექნიკური შესაძლებლობები გააჩნია. ასევე, ქვეყანამ მნიშვნელოვანი ნაბიჯები გადადგა პოლიტიკაში ქალთა მონაწილეობის გასაზრდელად და გზა გაუხსნა სრულად პროპორციულ საარჩევნო სისტემას.
„აქედან გამომდინარე, მოქალაქეებს მაღალი მოლოდინი აქვთ, რომ წლევანდელი არჩევნები დემოკრატიულ გარემოში ჩატარდება. თუმცა, არჩევნების სანდოობასთან დაკავშირებული გარკვეული საკითხები კვლავ გამოწვევად რჩება, რაც კიდევ უფრო აძლიერებს პოლარიზაციას და საარჩევნო პროცესის მიმართ საზოგადოების ნდობას აკნინებს. პრობლემატურ საკითხებს შორისაა: უყურადღებო ან მიკერძოებული აღსრულება, ადმინისტრაციული რესურსებისა და სასამართლო ძალაუფლების ბოროტად გამოყენება, დაშინება და შევიწროვება, პერსონიფიცირებული და პოლარიზებული საარჩევნო კამპანია, ნაკლებად წარმოდგენილი ჯგუფების პროცესიდან გამოტოვება, საინფორმაციო გარემოს დაბინძურება. თავის მხრივ, ეს ფაქტორები საქართველოს გარე ჩარევების მიმართ უფრო მოწყვლადს ხდის,“- აღნიშნავენ NDI-ში.
როგორც ანგარიშშია აღნიშნული, პოლიტიკურმა პარტიებმა და კანდიდატებმა მოქალაქეების საჭიროებებზე და გადაჭრის გზებზე ორიენტირებული პოლიტიკური პროგრამები უნდა შეიმუშაონ. კამპანიის მონაწილეებმა თავი უნდა შეიკავონ ისეთი განცხადებებისგან, რომელიც საფრთხეს შეუქმნის პარტიათაშორის თანამშრომლობას ან პროცესის მიმართ საზოგადოების ნდობას შეამცირებს.
„პარტიებმა ინკლუზიური და მოქალაქეების საჭიროებებზე მორგებული პროგრამები უნდა შეიმუშაონ, სადაც ნაკლებად წარმოდგენილი ჯგუფებისთვის (ქალების, ლგბტქი ადამიანების, შეზღუდული შესაძლებლობის მქონე პირების და ეთნიკური თუ რელიგიური უმცირესობების ჩათვლით) მნიშვნელოვანი თემებიც იქნება ასახული. პარტიებმა ისინი, ასევე, უნდა ჩართონ თავიანთ შიდა პროცესებში და წარადგინონ კანდიდატებად. პარტიებმა და კანდიდატებმა თანასწორობის იდეის მხარდამჭერი და დისკრიმინაციის წინააღმდეგ მიმართული განცხადებები უნდა აკეთონ“, - ნათქვამია ანგარიშში.
NDI -ის ანგარიში (Georgia Election Watch) 2020 წლის 28 ივლისიდან 4 აგვისტოს პერიოდში, პრეზიდენტ მიტჩელის ხელმძღვანელობით NDI-ის დელეგაციის მიერ ჩატარებული სიღრმისეული ინტერვიუების ანალიზია.
ანგარიში მოიცავს ისეთ საკითხებს, როგორიცაა: საარჩევნო სისტემა და ადმინისტრაცია; საარჩევნო გარემო; მედიის როლი და დეზინფორმაცია; გენდერი და ინკლუზიურობა; და კორონავირუსის ზეგავლენა. NDI-ის დელეგაცია მთავრობის, პოლიტიკური პარტიების, ცენტრალური საარჩევნო კომისიის, სამოქალაქო საზოგადოების, მედიის, ადგილობრივი და საერთაშორისო სადამკვირვებლო ორგანიზაციებისა და დიმპლოტიური მისიების წარმომადგენლებს ესაუბრა. ანგარიში ასევე ითვალისწინებს ინსტიტუტის მიერ საქართველოში საქმიანობის 25 წლის მანძილზე დაგროვილ გამოცდილებას.</description><pubDate>Thu, 20 Aug 2020 02:37:07 GMT</pubDate></item><item><title>ეკატერინე ტიკარაძე - აუცილებელია, აჭარა და გურია არ მოხვდეს რეგიონების იმ ჩამონათვალში, რომლებიც ჩაიკეტა</title><link>https://www.interpressnews.ge/ka/article/614353-ekaterine-tikaraze-aucilebelia-achara-da-guria-ar-moxvdes-regionebis-im-chamonatvalshi-romlebic-chaiketa/</link><description>ჯანდაცვის მინისტრის ეკატერინე ტიკარაძის განცხადებით, ქვეყანაში არსებული ეპიდსიტუაცია საყურადღებოა.
„დღესდღეობით საკმაოდ კარგად განვითარებული შიდა ტურიზმი გვაქვს და შესაბამისად, ჩვენი მოსახლეობის დიდი ნაკადი არის ზღვისპირეთში. აუცილებელია, რომ ეს გავითვალისწინოთ იმისათვის, რომ არ მოხდეს ლოკალურად ინფექციის ფართომასშტაბიანი გავრცელება და აჭარა და გურია არ მოხვდეს რეგიონების იმ ჩამონათვალში, რომლების ჩაკეტვაც მოხდა”, -განაცხადა ეკატერინე ტიკარაძემ.
მისივე თქმით, სწორედ, ზღვისპირეთში ინფექციის გავრცელების თავიდან ასაცილებლად მიიღეს გადაწყვეტილება, რომ ბარ-რესტორნების და სასტუმროების მომსახურე პერსონალს ჩაუტარდეს ტესტირება.
 
 </description><pubDate>Thu, 20 Aug 2020 02:37:07 GMT</pubDate></item><item><title>NDI-ის ანგარიში - საჭიროა, პოლიტიკური ნება, რათა საარჩევნო რეფორმები დემოკრატიულ არჩევნებში აისახოს</title><link>https://www.interpressnews.ge/ka/article/614342-ndi-is-angarishi-sachiroa-politikuri-neba-rata-saarchevno-repormebi-demokratiul-archevnebshi-aisaxos/</link><description>2020 წლის ოქტომბრის საპარლამენტო არჩევნები გლობალური პანდემიისა და საარჩევნო რეფორმების ფონზე ახლოვდება, რაც, როგორც NDI -ში აცხადებენ, სავარაუდოდ, როგორც საარჩევნო კამპანიებზე და პროცედურებზე, ასევე ამომრჩევლების ქცევასა და მომავალი პარლამენტის შემადგენლობაზეც იქონიებს გავლენას.
NDI-ის პრეზიდენტის, დერეკ მიტჩელის განცხადებით, დემოკრატიული არჩევნების ჩატარებისთვის საქართველოში მყარი საფუძველი არსებობს.
„თუმცა, შემდგომი რეფორმების გარეშე დემოკრატიული ინსტიტუტების მიმართ მოსახლეობის ნდობის შემცირების ტენდენცია კვლავ გაგრძელდება. მონაწილე მხარეებმა პოლიტიკური ნება უნდა გამოიჩინონ და საარჩევნო პროცესის სამართლიანობა პარტიულ ინტერესებზე მაღლა დააყენონ,” -განაცხადა დერეკ მიტჩელმა.
NDI აქვეყნებს ანგარიშს (Georgia Election Watch), რომელიც 2020 წლის 28 ივლისიდან 4 აგვისტოს პერიოდში, პრეზიდენტ მიტჩელის ხელმძღვანელობით NDI-ის დელეგაციის მიერ ჩატარებული სიღრმისეული ინტერვიუების ანალიზია. როგორც ანგარიშშია ნათქვამი, საჭიროა, პოლიტიკური ნება, რათა საარჩევნო რეფორმები დემოკრატიულ არჩევნებში აისახოს.
ანგარიში მოიცავს ისეთ საკითხებს, როგორიცაა: საარჩევნო სისტემა და ადმინისტრაცია; საარჩევნო გარემო; მედიის როლი და დეზინფორმაცია; გენდერი და ინკლუზიურობა; და კორონავირუსის ზეგავლენა. NDI-ის დელეგაცია მთავრობის, პოლიტიკური პარტიების, ცენტრალური საარჩევნო კომისიის, სამოქალაქო საზოგადოების, მედიის, ადგილობრივი და საერთაშორისო სადამკვირვებლო ორგანიზაციებისა და დიმპლოტიური მისიების წარმომადგენლებს ესაუბრა. ანგარიში ასევე ითვალისწინებს ინსტიტუტის მიერ საქართველოში საქმიანობის 25 წლის მანძილზე დაგროვილ გამოცდილებას.
ანგარიშის მიხედვით, დამოუკიდებლობის თითქმის 30 წლის განმავლობაში საქართველომ დაამტკიცა, რომ მას სანდო არჩევნების ჩატარების ტექნიკური შესაძლებლობები გააჩნია. ასევე, ქვეყანამ მნიშვნელოვანი ნაბიჯები გადადგა პოლიტიკაში ქალთა მონაწილეობის გასაზრდელად და გზა გაუხსნა სრულად პროპორციულ საარჩევნო სისტემას.
„აქედან გამომდინარე, მოქალაქეებს მაღალი მოლოდინი აქვთ, რომ წლევანდელი არჩევნები დემოკრატიულ გარემოში ჩატარდება. თუმცა, არჩევნების სანდოობასთან დაკავშირებული გარკვეული საკითხები კვლავ გამოწვევად რჩება, რაც კიდევ უფრო აძლიერებს პოლარიზაციას და საარჩევნო პროცესის მიმართ საზოგადოების ნდობას აკნინებს. პრობლემატურ საკითხებს შორისაა: უყურადღებო ან მიკერძოებული აღსრულება, ადმინისტრაციული რესურსებისა და სასამართლო ძალაუფლების ბოროტად გამოყენება, დაშინება და შევიწროვება, პერსონიფიცირებული და პოლარიზებული საარჩევნო კამპანია, ნაკლებად წარმოდგენილი ჯგუფების პროცესიდან გამოტოვება, საინფორმაციო გარემოს დაბინძურება. თავის მხრივ, ეს ფაქტორები საქართველოს გარე ჩარევების მიმართ უფრო მოწყვლადს ხდის,“- აღნიშნავენ NDI-ში.
დერეკ მიტჩელის განცხადებით, მიმდინარე წელს საარჩევნო რეფორმის გატარებითა და საზოგადოებრივი ჯანდაცვის სფეროში მიღწეული წარმატებებით ქართველებმა დაამტკიცეს, რომ საზოგადოებრივი ინტერესების სასარგებლოდ, ერთმანეთში არსებული განსხვავებების დაძლევა შეუძლიათ.
„არჩევნების მოახლოებასთან ერთად, კიდევ უფრო მნიშვნელოვანია, რომ ქვეყნის ლიდერებმა და მონაწილე მხარეებმა მსგავსი სიმტკიცე გამოიჩინონ და სამართლიანი, გამჭვირვალე და ინკლუზიური არჩევნები ჩაატარონ, რომელიც საქართველოს მოსახლეობის ნებას გამოხატავს”,- განაცხადა მიტჩელმა.
NDI-ის ანგარიში საქართველოს საარჩევნო სისტემის გასაუმჯობესებლად 30 რეკომენდაციას გასცემს. მათ შორის: ცენტრალურმა საარჩევნო კომისიამ, შინაგან საქმეთა სამინისტრომ, იუსტიციის სამინისტრომ, თავისუფალი და სამართლიანი არჩევნებისთვის უწყებათაშორისმა კომისიამ, სახელმწიფო აუდიტის სამსახურმა და არჩევნებთან დაკავშირებულმა სხვა სამთავრობო უწყებებმა მაქსიმალურად დროულად და მიუკერძოებლად უნდა აღასრულონ არჩევნებთან დაკავშირებული ყველა კანონი და რეგულაცია.
ადგილობრივ სადამკვირვებლო ორგანიზაციებს შესაძლებლობა უნდა ჰქონდეთ, რომ საკუთარი საქმიანობა არჩევნების საერთაშორისო დაკვირვების პრინციპების შესახებ დეკლარაციის შესაბამისად, ყოველგვარი ჩარევისა და დაშინების გარეშე წარმართონ.
პოლიტიკურმა პარტიებმა და კანდიდატებმა მოქალაქეების საჭიროებებზე და გადაჭრის გზებზე ორიენტირებული პოლიტიკური პროგრამები უნდა შეიმუშაონ. კამპანიის მონაწილეებმა თავი უნდა შეიკავონ ისეთი განცხადებებისგან, რომელიც საფრთხეს შეუქმნის პარტიათაშორის თანამშრომლობას ან პროცესის მიმართ საზოგადოების ნდობას შეამცირებს.
პარტიებმა ინკლუზიური და მოქალაქეების საჭიროებებზე მორგებული პროგრამები უნდა შეიმუშაონ, სადაც ნაკლებად წარმოდგენილი ჯგუფებისთვის (ქალების, ლგბტქი ადამიანების, შეზღუდული შესაძლებლობის მქონე პირების და ეთნიკური თუ რელიგიური უმცირესობების ჩათვლით) მნიშვნელოვანი თემებიც იქნება ასახული. პარტიებმა ისინი, ასევე, უნდა ჩართონ თავიანთ შიდა პროცესებში და წარადგინონ კანდიდატებად. პარტიებმა და კანდიდატებმა თანასწორობის იდეის მხარდამჭერი და დისკრიმინაციის წინააღმდეგ მიმართული განცხადებები უნდა აკეთონ.
მედიასაშუალებებს და ჟურნალისტებს უნდა მიეცეთ შესაძლებლობა, რომ საკუთარი ლეგიტიმური უფლებები მთავრობის ჩარევისა და შევიწროების გარეშე განახორციელონ. ხელისუფლებამ თავი უნდა შეიკავოს მუქარისგან ან ისეთი ნაბიჯებისგან, რაც შესაძლოა მედიის საქმიანობაში პოლიტიკურად მოტივირებულ ჩარევად იქნას აღქმული. მათ შორის იგულისხმება: მედიასაშუალების მფლობელების მიმართ დევნა და სატელეკომუნიკაციო კომპანიებში „სპეციალური მმართველების“ დანიშვნა.
ყალბ ინფორმაციასთან ბრძოლის მიზნით, ფეისბუქმა, იუთუბმა და სხვა ონლაინ პლატფორმებმა ქართულ არასამთავრობო ორგანიზაციებთან უნდა ითანამშრომლონ. ფეისბუქმა დროულად უნდა უპასუხოს ადგილობრივი სამოქალაქო ორგანიზაციების მიერ წამოჭრილ საკითხებს, რაც კოორდინირებულ არაავთენტურ ქმედებებს უკავშირდება; ასევე აღკვეთოს მიკროტარგეტირება და გააუმჯობესოს ფაქტების გადამოწმების აღმნიშვნელი იარლიყების სისტემა.
NDI-ს წინასაარჩევნო პერიოდში გრძელვადიანი ანალიტიკოსები ეყოლება, რომლებიც ამ ანგარიშში წარმოჩენილ ძირითად თემებს მთელი საარჩევნო პროცესის მანძილზე სიღრმისეულად შეისწავლიან. ამას გარდა, წინასაარჩევნო პერიოდში NDI-მ, შესაძლოა, დამატებითი ანალიზი და რეკომენდაციებიც გამოსცეს. არჩევნების შემდეგ NDI საარჩევნო პროცესების შემაჯამებელ ანგარიშს გამოაქვეყნებს.
 </description><pubDate>Thu, 20 Aug 2020 02:37:07 GMT</pubDate></item><item><title>ბათუმის ბულვარში განთავსდება კარვები, სადაც დამსვენებლებს კორონავირუსზე ნებაყოფლობითი ტესტირების გავლას შესთავაზებენ</title><link>https://www.interpressnews.ge/ka/article/614307-batumis-bulvarshi-gantavsdeba-karvebi-sadac-damsveneblebs-koronavirusze-nebaqoplobiti-testirebis-gavlas-shestavazeben/</link><description>დაავადებათა კონტროლისა და საზოგადოებრივი ჯანმრთელობის ეროვნული ცენტრის ხელმძღვანელის ამირან გამყრელიძის განცხადებით, აჭარის რეგიონში ძირითადად ქობულეთსა და ბათუმში, მოხდება ღამის კლუბების, ბუნგალოებისა და იქ მომუშავების პერსონალის რაოდენობის განსაზღვრა და ხვალიდან დაიწყება მათი სავალდებულო ტესტირება.
„საყურადღებო წერტილი გაჩნდა ქობულეთის ერთ-ერთ კაფე „ჰავანასთან“ დაკავშირებული, სადაც ორი თანამშრომელი და შემდეგ მასთან კონტაქტში მყოფები, ჯამში 5 ადამიანია ინფიცირებული. დღეს გვაქვს ქობულეთის კიდევ ერთი შემთხვევა, მაგრამ ეს ამ კლასტერთან არ არის დაკავშირებული.
მომზადდება მასალები და აღწერა რამდენი ღამის კლუბი, რამდენი ბუნგალო არის აჭარაში, ძირითადად ქობულეთსა და ბათუმში, რამდენი თანამშრომელი მუშაობს იქ და ყველას სავალდებულო ტესტირება დაიწყება,“- განაცხადა ამირან გამყრელიძემ.
მისივე თქმით, ბათუმის ბულვარში დაიდგმება კარვები, სადაც დამსვენებლებს ნებაყოფლობითი ტესტირების გავლას შესთავაზებენ.
„ასევე ვფიქრობთ და ვმუშაობთ საკითხზე, რომ თვითონ ბათუმის ბულვარში ორი კარავი დაიდგას და ნებაყოფლობით ადამიანებს შევთავაზოთ ტესტირება.
ზოგადად მეტი ყურადღება გვჭირდება. აქტიურია ტურიზმის სეზონი აჭარაში, ასევე აქტიურია სხვა ჩვენთვის მიმზიდველ ტურისტულ რეგიონებში და რა თქმა უნდა, პრევენციული ღონისძიებები ყველგან უნდა გავატაროთ. ის მოწოდებები, რასაც ვსაუბრობთ, ნიღბის გამოყენება, დისტანციის დაცვა, ხელების დაბანა და დამუშავება, დიდი თავშეყრის ადგილების თავიდან აცილება - ეს ყველაფერი, რა თქმა უნდა, ძალაში რჩება, რადგან ახლა აქტიური სეზონია, ადამიანების მობილობა გაზრდილია, ფრენები მომატებულია, ტურისტები შემოდიან ქვეყანაში და მაქსიმალურად უნდა მოვახდინოთ ინფექციის გავრცელების პრევენცია,“- განაცხადა გამყრელიძემ.
იხილეთ ვიდეო:ბათუმის ბულვარში განთავსდება კარვები, სადაც დამსვენებლებს კორონავირუსზე ნებაყოფლობით ტესტირებას შესთავაზებენ</description><pubDate>Thu, 20 Aug 2020 02:37:07 GMT</pubDate></item><item><title>ტურისტულ რეგიონებში კაფე-ბარების, რესტორნების და სასტუმროების მომსახურე პერსონალს ინტენსიური ტესტირება ჩაუტარდება</title><link>https://www.interpressnews.ge/ka/article/614301-turistul-regionebshi-kape-barebis-restornebis-da-sastumroebis-momsaxure-personals-intensiuri-testireba-chautardeba/</link><description>სახელმწიფო უსაფრთხოების სამსახურის უფროსის მოადგილის, საკოორდინაციო საბჭოს წევრის, ალექსანდრე ხოჯევანიშვილის განცხადებით, ტურისტულ რეგიონებში კაფე-ბარების, რესტორნების და სასტუმროების მომსახურე პერსონალს ინტენსიური ტესტირება ჩაუტარდება.
„მოგეხსენებათ, რომ საქართველოს ტურისტულ რეგიონებში მომატებულია ტურისტების რაოდენობა და განსაკუთრებით ეს შეეხება შავიზღვისპირეთს. შესაბამისად, უწყებათაშორის საბჭოზე მიღებულ იქნა გადაწყვეტილება, რომ მიზნობრივ ჯგუფებს დაემატოს იმ პირთა წრე, რომლებსაც ტურისტებთან აქვთ შეხება. ასეთ წრეებს განეკუთვნება კაფე-ბარების, რესტორნების და სასტუმროების მომსახურე პერსონალი, რომლებიც დაექვემდებარებიან ინტენსიურ ტესტირებას“, - განაცხადა ალექსანდრე ხოჯევანიშვილმა.
იხილეთ ვიდეო:ტურისტულ რეგიონებში კაფე-ბარების, რესტორნების და სასტუმროების მომსახურე პერსონალს კორონავირუსზე ტესტირება ჩაუტარდებათ
 </description><pubDate>Thu, 20 Aug 2020 02:37:07 GMT</pubDate></item><item><title>ამირან გამყრელიძის განცხადებით, ამჟამინდელი მონაცემებით, საქართველოში 10 ადამიანის ინფიცირების წყარო უცნობია</title><link>https://www.interpressnews.ge/ka/article/614303-amiran-gamqrelizis-gancxadebit-amzhamindeli-monacemebit-sakartveloshi-10-adamianis-inpicirebis-cqaro-ucnobia/</link><description>დაავადებათა კონტროლის ეროვნული ცენტრის დირექტორის ამირან გამყრელიძის განცხადებით, ამჟამინდელი მონაცემებით, 10 ადამიანის ინფიცირების წყარო უცნობია. ამის შესახებ მან საკოორდინაციო საბჭოს დასრულების შემდეგ გამართულ ბრიფინგზე განაცხადა. “ამჟამად 10 ადამიანის ინფიცირების წყაროა უცნობი“,-განაცხადა გამყრელიძემ.
შეგახსენებთ, რომ დღეს საქართველოში კორონავირუსით ინფიცირების 10 ახალი შემთხვევა გამოვლინდა. კორონავირუსით ინფიცირებული 10 ახალი პაციენტიდან ერთი არის „ლენჯერის კლასტერი“, 4 დადასტურებული შემთხვევის კონტაქტი, 2 შემოტანილი შემთხვევა, 3-ის წყარო უცნობია და წყაროს დადგენის თვალსაზრისით კვლევა გრძელდება.
 </description><pubDate>Thu, 20 Aug 2020 02:37:07 GMT</pubDate></item><item><title>ჯანდაცვის სამინისტრო - მოქალაქეებს ბავშვებისთვის განკუთვნილი 200-ლარიანი დახმარების მისაღებად რეგისტრაციაზე ფასიან მომსახურებას სთავაზობენ - ეს არის კრიმინალი და შესაბამისი რეაგირება  მოხდება</title><link>https://www.interpressnews.ge/ka/article/614369-jandacvis-saministro-mokalakeebs-bavshvebistvis-gankutvnili-200-lariani-daxmarebis-misagebad-registraciaze-pasian-momsaxurebas-stavazoben-es-aris-kriminali-da-shesabamisi-reagireba-moxdeba/</link><description>ჯანდაცვის სამინისტრო, რიგი ფიზიკური პირებისა და გარკვეული პოლიტიკური პარტიების მხრიდან, სახელმწიფოს მიერ განხორციელებულ 0-17 წლის ჩათვლით ბავშვებისთვის 200 ლარიანი სახელმწიფო დახმარების პროგრამის, საკუთარი ინტერესებისთვის გამოყენების ფაქტზე საუბრობს.
როგორც ჯანდაცვის მინისტრის მოადგილის თამარ ბარკალაიას განცხადებაშია ნათქვამი, გარკვეული პირები მოქალაქეებს ონლაინ რეგისტრაციაზე ფასიან მომსახურებას სთავაზობენ, რასაც რეაგირება მოჰყვება.
„ჩვენამდე მოვიდა ძალიან ცუდი ინფორმაცია იმის შესახებ, რომ არსებობენ ფიზიკური პირები, რომლებიც მოქალაქეებს ონლაინ რეგისტრაციაზე ფასიან მომსახურებას სთავაზობენ. მინდა გავაფრთხილო თითოეული მათგანი, რომ ეს არის კრიმინალი და შესაბამისი რეაგირება მოხდება ჩვენამდე მოსულ ყველა ასეთ ფაქტზე. ეს არის უფასო მომსახურება, რომელსაც ბავშვიანი ოჯახები მიიღებენ მთავრობისგან,“ - განაცხადა საქართველოს ოკუპირებული ტერიტორიებიდან დევნილთა, შრომის, ჯანმრთელობისა და სოციალური დაცვის მინისტრის მოადგილემ თამარ ბარკალაიამ.
ჯანდაცვის მინისტრის მოადგილე ასევე ერთ-ერთ პოლიტიკურ ორგანიზაციას სახელმწიფო პროგრამის საკუთარი პარტიული ინტერესებისთვის გამოყენებაში ადანაშაულებს.
„ჩვენამდე მოვიდა ინფორმაცია, რომ გარკვეული პოლიტიკური პარტიები ცდილობენ ამ პროცესის პოლიტიზებას, ეს არის სახელმწიფოს მიერ ბავშვიანი ოჯახებისთვის შეთავაზებული დახმარება და ნამდვილად არ გვაქვს სურვილი, რომ ამ პროცესის პოლიტიზირება მოახდინოს ნებისმიერმა ძალამ“, - აღნიშნავს ბარკალაია.
შეგახსენებთ, რომ იმ შემთხვევაში, თუ მოქალაქე ელექტრონულ პორტალზე რეგისტრაციის გავლას ვერ ახერხებს, არ აქვს წვდომა ინტერნეტთან ან კომპიუტერთან, მას შეუძლია მიმართოს სსიპ სოციალური მომსახურების სააგენტოს ნებისმიერ ტერიტორიულ ერთეულს, ადგილობრივ თვითმმართველობებს, საქართველოს იუსტიციის სამინისტროს იუსტიციის სახლებს და საზოგადოებრივ ცენტრებს, ან „ლიბერთი ბანკის“ ფილიალებს. მათთვის დახმარების გაწევა სრულიად უფასოდ მოხდება.
 
 
 </description><pubDate>Thu, 20 Aug 2020 02:37:07 GMT</pubDate></item><item><title>Apple Pay-ით სარგებლობა ახლა უკვე ტერაბანკის მომხმარებლებსაც შეუძლიათ</title><link>https://www.interpressnews.ge/ka/article/614157-apple-pay-it-sargebloba-axla-ukve-terabankis-momxmareblebsac-sheuzliat/</link><description>ამიერიდან ტერაბანკის მომხმარებლებისთვის Apple Pay-ის გადახდის უსაფრთხო და დაცული მეთოდი უკვე ხელმისაწვდომია. Apple Pay-ით ანგარიშსწორებას ისინი საბანკო ბარათის უცხო პირისთვის გადაცემის, ღილაკებსა თუ ნაღდ ფულთან შეხების გარეშე შეძლებენ.
Apple Pay-ის თითოეული ტრანზაქციის უსაფრთხოებას iPhone-ის განსაკუთრებული შესაძლებლობები უზრუნველყოფს. უკონტაქტო გადახდისთვის მხოლოდ iPhone-ის ან Apple Watch-ის ტერმინალთან მიტანაა საკმარისი. ნებისმიერი ტრანზაქციის ავტორიზაცია როგორც Face ID-ით, Touch ID-ით ან მოწყობილობის კოდით, ისე უსაფრთხოების ერთჯერადი კოდით სრულდება, რაც ანგარიშსწორების განსაკუთრებულ უსაფრთხოებას უზრუნველყოფს.
Apple Pay-ით გადახდა შესაძლებელია სუპერმარკეტში, აფთიაქში, ტაქსიში, რესტორანში, სავაჭრო თუ სხვა სახის ობიექტებში. Apple Pay-ის გამოყენება შესაძლებელია iPhone-ზეც, iPad-ზეც და Mac-ზეც, რაც მობილურ აპლიკაციებში თუ Safari-ის მეშვეობით ვებგვერდებზე ანგარიშსწორების პროცესს ამარტივებს. საჭირო აღარ არის დამატებითი ანგარიშების შექმნა და საკონტაქტო ან ბარათის რეგისტრაციის მისამართის ფორმების ხელახლა შევსება. Apple Pay ამარტივებს ანგარიშსწორებას საკვების გამოძახებისას, ონლაინშოპინგის, გადაადგილების, ან სულაც პარკირების მომსახურებით სარგებლობის დროს. მისი დახმარებით Apple Watch-ის აპლიკაციებში გადახდასაც შეძლებთ.
Apple Pay უდიდეს მნიშვნელობას ანიჭებს უსაფრთხოებასა და კონფიდენციალობას. საკრედიტო ან სადებეტო ბარათის Apple Pay-სთან დაკავშირებისას ბარათის რეალური მონაცემები არც მოწყობილობაზე და არც Apple-ის სერვერებზე არ რჩება. გადახდისას Apple Pay იყენებს კონკრეტული მოწყობილობის შესაბამისი ანგარიშის ნომერს, რომელიც iPhone-სა თუ Apple Watch-ში ინტეგრირებულ სპეციალურ ჩიპზე დაშიფრულად ინახება. სერტიფიცირებული ჩიპი სპეციალურად გადახდასთან დაკავშირებული ინფორმაციის შესანახად შეიქმნა.
ბარათის Apple Pay-სთან დაკავშირება მარტივია. iPhone-ის შემთხვევაში, საკმარისია, გახსნათ აპლიკაცია Wallet, დააჭიროთ + ნიშანს და თანმიმდევრულად მიჰყვეთ ინსტრუქციებს ტერაბანკის საკრედიტო ან სადებეტო ბარათის დასამატებლად. Apple Pay-ით სარგებლობას ბარათის iPhone-თან, Apple Watch-თან, iPad-თან ან Mac-თან დაკავშირებისთანავე შეძლებთ. რაც მთავარია, თქვენ ტერაბანკის ბარათებზე ქულების დაგროვებასა და სხვადასხვა უპირატესობით სარგებლობას კვლავაც გააგრძელებთ.
დამატებითი ინფორმაციისთვის ეწვიეთ ბმულს: https://terabank.ge/ge/applepay
(R)
 
 </description><pubDate>Thu, 20 Aug 2020 02:37:07 GMT</pubDate></item><item><title>ევროსაბჭოს პრეზიდენტი - ევროკავშირი არ აღიარებს ბელარუსში ჩატარებული არჩევნების შედეგებს და ქვეყნის ხელისუფლების წარმომადგენლებს სანქციებს დაუწესებს</title><link>https://www.interpressnews.ge/ka/article/614382-evrosabchos-prezidenti-evrokavshiri-ar-agiarebs-belarusshi-chatarebuli-archevnebis-shedegebs-da-kveqnis-xelisuplebis-carmomadgenlebs-sankciebs-daucesebs/</link><description>ევროკავშირი არ აღიარებს ბელარუსში ჩატარებული არჩევნების შედეგებს და ქვეყნის ხელისუფლების წარმომადგენლებს მოკლე პერიოდში სანქციებს დაუწესებს , - ამის შესახებ ევროსაბჭოს პრეზიდენტმა შარლ მიშელმა საგანგებო სამიტის შემდეგ გამართულ ბრიფინგზე განაცხადა.
„ევროკავშირი სოლიდარობას უცხადებს ბელარუს ხალხს და ჩვენ არ მივიღებთ დაუსჯელობას. 9 აგვისტოს გამართული არჩევნები არ არის, არც თავისუფალი, არც სამართლიანი და არ შეესაბამება საერთაშორისო სტანდარტებს. ჩვენ არ ვაღიარებთ შედეგებს, რომელიც ბელარუსის ხელისუფლებამ წარმოადგინა. ბელარუსი ხალხი იმსახურებს უკეთესს. ისინი იმსახურებენ დემოკრატიულ უფლებას, აირჩიონ ლიდერები და განსაზღვრონ საკუთარი მომავალი. ამ მშვიდობიანი დემონსტრანტების წინააღმდეგ ძალადობა მიუღებელია. ჩვენ ვგმობთ ამ სისასტიკეს და მოველით სრულ და გამჭვირვალე გამოძიებას. ნებისმიერი ძალადობა თავიდან უნდა იქნას არიდებული, მათ შორის ნებისმიერი სახის რეპრესია და ძალადობა მათ წინააღმდეგ, ვინც ცდილობს ეროვნულ დონეზე დიალოგში ჩართვას. ძლიერი სამოქალაქო საზოგადოება და დამოუკიდებელი მედია მთავარი ელემენტებია. ბელარუსში მიმდინარე პროტესტი არ უკავშირდება გეოპოლიტიკას. პირველ ყოვლისა ეს არის ეროვნული კრიზისი. ეს ეხება ხალხის უფლებებს თავისუფლად აირჩიონ ხელმძღვანელობა.
ჩვენ მტკიცედ ვუჭერთ მხარს ბელარუსი ხალხის უფლებას განსაზღვრონ საკუთარი ბედი და ევროკავშირი მოკლე პერიოდში გამოსცემს სანქციებს არაერთი პირის მიმართ, ვინც პასუხისმგებელია ძალადობაზე, რეპრესიებსა და არჩევნების გაყალბებაზე. ჩვენ ბელარუსის ხელისუფლებას მოვუწოდებთ კრიზისიდან მშვიდობიანი გამოსავლის გზა მოძებნოს.
ჩვენ კვლავაც ახლოდან დავაკვირდებით პროცესებს და მზად ვიქნებით წვლილი შევიტანოთ ძალისხმევაში, რათა მშვიდობიანად დასრულდეს კრიზისი. ევროკავშირი სრულად უჭერს მხარს ბელარუსში დიალოგთან დაკავშირებით ეუთო-ს წინადადებას და მზად არის დამატებითი დახმარებისთვის“, - განაცხადა მიშელმა.
ცნობისთვის, ევროპული საბჭოს წევრებმა ბელარუსში არსებულ ვითარებასთან დაკავშირებით დღეს საგანგებო ონლაინ სამიტი გამართეს, რომელშიც ევროკავშირის საგარეო პოლიტიკის ხელმძღვანელი ჯოზეფ ბორელი, ევროკომისიის პრეზიდენტი ურსულა ფონ დერ ლეიენი და ევროკავშირის წევრი ქვეყნების ლიდერები მონაწილეობდნენ.
 </description><pubDate>Thu, 20 Aug 2020 02:37:07 GMT</pubDate></item><item><title>გიგი უგულავა მომავალ პრემიერზე - ჩემთვის ცოტა სასაცილოა და არდაჭერილი დათვის გატყავებას ჰგავს დღევანდელი დისკუსია</title><link>https://www.interpressnews.ge/ka/article/614364-gigi-ugulava-momaval-premierze-chemtvis-cota-sasaciloa-da-ardacherili-datvis-gatqavebas-hgavs-dgevandeli-diskusia/</link><description>ჩემთვის ცოტა სასაცილოა და არდაჭერილი დათვის გატყავებას ჰგავს დღევანდელი დისკუსია. ამის შესახებ „ევროპული საქართველოს“ ერთ-ერთმა ლიდერმა გიგი უგულავამ ჟურნალისტებთან საუბრისას განაცხადა, რითაც უპასუხა მომავალი მთავრობის პრემიერ-მინისტრობის შესახებ შეკითხვას.
მისი თქმით, ივანიშვილის ერთპარტიული მმართველობა კოალიციური ტიპის მმართველობით უნდა დასრულდეს.
„ჩვენ, „ევროპული საქართველო“ ვართ ერთგული იმ პოზიციის, რომ ივანიშვილის ერთპარტიული და ერთპიროვნული მმართველობა ევროპული ტიპის კოალიციური მმართველობით უნდა დასრულდეს და ასეც მოხდება იმიტომ, რომ პროპორციული სისტემა, რომლის გამოც ამდენმა ადამიანმა იბრძოლა, ნიშნავს იმას, რომ არცერთი ხელისუფლება აღარ იქნება ბატონი და იქნება მსახური“, - განაცხადა გიგი უგულავამ.
მისივე თქმით, 31 ოქტომბერს არჩევნებში ოპოზიციის უპირატესობა დაფიქსირდება და შემდეგ დაიწყება კოალიციური მოლაპარაკებები.
„ქვეყანაში ისტორიული გზაგასაყარი დგება და მე დარწმუნებული ვარ, რომ 31 ოქტომბერს დაფიქსირდება ჯამურად ოპოზიციის უპირატესობა „ქართულ ოცნებაზე“ და შემდეგ დაიწყება ის კოალიციური მოლაპარაკებები, რომელიც ბუნებრივია, ჩვენი სინამდვილისთვის ახალია. კოალიციური მმართველობა ნიშნავს იმას, რომ არცერთი ადამიანის ან ჯგუფის ხუშტურზე აღარ ივლის ქვეყანა და ნაცვლად ბატონისა, გვეყოლება მსახური მთავრობა“, - განაცხადა უგულავამ.
 
 </description><pubDate>Thu, 20 Aug 2020 02:37:07 GMT</pubDate></item><item><title>მეუფე იაკობი - არიან სუსტი ადამიანები, ვისაც ჩადენილ დანაშაულებზე ბოდიშის მოხდა არ შეუძლიათ - შევუნდოთ და იმის უფლება მაინც აღარ ექნებათ, კიდევ რაღაცები მოგვახვიონ თავს</title><link>https://www.interpressnews.ge/ka/article/614370-meupe-iakobi-arian-susti-adamianebi-visac-chadenil-danashaulebze-bodishis-moxda-ar-sheuzliat-shevundot-da-imis-upleba-mainc-agar-eknebat-kidev-ragacebi-mogvaxvion-tavs/</link><description>არიან ძალიან სუსტი ადამიანები, ვისაც ბოდიშის მოხდა არ შეუძლიათ იმისთვის, რა დანაშაულებიც აქვთ ჩადენილი, საშინელი დანაშაულები ღვთისა თუ ერის წინაშე. შევუნდოთ და იმის უფლება მაინც აღარ ექნებათ, რომ გამოვიდნენ და კიდევ რაღაცები მოგვახვიონ თავს, - ამის შესახებ ბოდბელმა მთავარეპისკოპოსმა, მეუფე იაკობმა ანაგის ფერისცვალების სახელობის ტაძარში ფერისცვალების დღესასწაულთან დაკავშირებით ქადაგებისას განაცხადა.
მისი თქმით, საქართველოში არჩევნებზე იმდენს არ ფიქრობენ, რამდენადაც მთელი წლის განმავლობაში ერთმანეთს ლანძღავენ.
„ერთმანეთი არ ვლანძღოთ, განა რომელიმე პარტიისკენ მოგიწოდებთ? ვინც ილანძღება, ჩემთვის ყველა მიუღებელია. მე თუ შევიგინები და ჩემზე წლები ლაპარაკობენ, მეუფემ შეიგინა და ცუდი ქნა, ყოველ დღე იგინებიან. იქნებ მე ჩემი მაგალითით გაჩვენებთ, როგორ არ უნდა მოიქცეთ. შეიძლება მთელი წელი ერთმანეთს ვაგინებდეთ? პატარაა საქართველო და ყველა ყველას ნათესავია. ნუ იქნება მეგობარი და ნათესავი, ჩვენი მოქალაქეა და უნდა გავუფრთხილდეთ ერთმანეთს“,- განაცხადა მთავარეპისკოპოსმა იაკობმა.
მან ასევე კორონავირუსთან დაკაშირებთ ისაუბრა და განაცხადა, რომ სიფრთხილე აუცილებელია, რათა ქართველები „ისევ არ განუდგნენ ღმერთს და უაზრო რაღაცებს არ უსმინონ“. მთავარეპისკოპოსმა იაკობმა მრევლს სიძლიერისკენ მოუწოდა.
„რაღაც ვირუსი შემოვიდა და რა მოხდა? არ ვიაროთ ეკლესიაშიო. თუ ომში მივდიოდით, სადაც ცოცხალი არ უნდა დავბრუნდებულიყავით, ყველას თავი გადადებული ჰქონდა, ამ მშვიდობიანობის პერიოდში რატომ არ უნდა მივსულიყავით და რატომ არ უნდა ვზიარებულიყავით?“,- განაცხადა მთავარეპისკოპოსმა.
 </description><pubDate>Thu, 20 Aug 2020 02:37:07 GMT</pubDate></item><item><title>პარტნიორობა ქალთა გაძლიერებისათვის - UNFPA-ს, FAO-ს და ლიბერთი ბანკის ახალი ინიციატივა</title><link>https://www.interpressnews.ge/ka/article/614130-partnioroba-kalta-gazlierebisatvis-unfpa-s-fao-s-da-liberti-bankis-axali-iniciativa/</link><description>გაეროს მოსახლეობის ფონდის (UNFPA) საქართველოს ოფისის, გაეროს სურსათის და სოფლის მეურნეობის ორგანიზაციის (FAO) და ლიბერთი ბანკის ერთობლივი ინიციატივით, სოფლად მცხოვრები ქალების ინფორმირებისა და გაძლიერებისათვის, საქართველოს რეგიონებში შეხვედრები დაიწყო. შეხვედრების მიზანია აამაღლოს სოფლად მცხოვრები ქალების ცნობიერება გენდერული თანასწორობის, რეპროდუქციული ჯანმრთელობისა და უფლებების, სათემო მონაწილეობის შესახებ, ასევე იმ საბანკო სერვისების შესახებ, რაც სოფლის მეურნეობაში ჩართულ ქალებს გამოადგებათ. 2020 წლის აგვისტოსა და სექტემბერში, ინიციატივის განხორციელების საწყის ეტაპზე, შეხვედრები გაიმართება შიდა ქართლში, კახეთში, რაჭა-ლეჩხუმსა და აჭარაში და 300-მდე ქალს მოიცავს.
2020 წლის 16 აგვისტოს, პროექტის ფარგლებში პირველი შეხვედრა გორის მუნიციპალიტეტში, სოფელ ატენში გაიმართა და ატენის თემის მკვიდრი ორმოცამდე ქალი შეკრიბა, რომლებიც გაერთიანებული ერების სურსათისა და სოფლის მეურნეობის ორგანიზაციის ,,სოფლის მეურნეობისა და სოფლის განვითარების პროექტში’’ არიან ჩართულნი. მათ ინფორმაცია მიიღეს ისეთი საკითხების შესახებ, როგორიცაა ოჯახის დაგეგმვა, საშვილოსნოს და ძუძუს კიბოს პრევენცია, ოჯახში ძალადობა, საზიანო პრაქტიკები (ადრეული ქორწინება, გენდერული ნიშნით სქესის შერჩვეა) გენდერული თანასწორობის როლი ბიზნესის და სოფლის მეურნეობის განვითარებაში, ფინანსური დაგეგმვა და საბანკო სერვისები, რომელსაც ლიბერთი ბანკი სოფლის მეურნეობაში ჩართულ ქალებს სთავაზობს.
„ქალთა რეპროდუქციული ჯანმრთელობის და უფლებების დაცვა, მათი ინფორმირება არსებული გამოწვევებისა და შესაძლებლობების შესახებ, უმნიშვნელოვანეს პრიორიტეტს წარმოადგენს გაეროს მოსახლეობის ფონდისთვის. ჩვენ მუდმივად ვცდილობთ, გავზარდოთ თანამოაზრეთა და მხარდამჭერთა წრე, რაც საშუალებას მოგვცემს, მეტ ქალს მივწვდეთ, რათა ისინი არ დარჩნენ განვითარების ტალღის მიღმა. მოხარული ვართ, რომ ლიბერთი ბანკმა, როგორც მაღალი სოციალური პასუხისმგებლობის მქონე ბიზნესმა, გადაწყვიტა ინვესტიციის ამ მიმართულებით განხორციელება და სოფლად მცხოვრები ქალების გაძლიერების პროცესში ჩაერთო ჩვენთან და გაეროს სურსათისა და სოფლის მეურნეობის ორგანიზაციასთან ერთად,“ აღნიშნა გაეროს მოსახლეობის ფონდის საქართველოს ოფისის ხელმძღვანელმა ლელა ბაქრაძემ.
,,სოფლად მცხოვრებ ქალებს უმნიშვნელოვანესი წვლილი შეაქვთ სოფლის მეურნეობისა და სოფლის განვითარების პროცესებში როგორც შინამეურნეობების, ისე - ქვეყნის დონეზე. გაერთიანებული ერების სურსათისა და სოფლის მეურნეობის ორგანიზაციის გენდერული თანასწორობის პოლიტიკა ქალთა აქტიურ, თანასწორ ჩართულობასა და მათი ეკონომიკური გაძლიერების ხელშეწყობას ითვალისწინებს. მათი გაძლიერება კი მიიღწევა ბარიერების გამოვლენითა და დაძლევით, ინფორმირებით, გადაწყვეტილებების მიღების პროცესში ჩართვითა და რესურსებზე ხელმისაწვდომობის გაზრდით. მსგავსი ღონისძიებები მნიშვნელოვანია, რათა სოფლად მცხოვრებ ქალებს სოციალურ ღონისძიებებში ჩართვის, მხარდამჭერი ქსელების გაფართოებისა და საკუთარი ხმის გაჟღერების საშუალება მიეცეთ,’’ აღნიშნა გაეროს სურსათის და სოფლის მეურნეობის ორგანიზაციის წარმომადგენელმა საქართველოში, მამუკა მესხმა.
,, ლიბერთი ბანკმა, გაეროს მოსახლეობის ფონდის საქართველოს ოფისთან და გაეროს სურსათის და სოფლის მეურნეობის ორგანიზაციასთან ერთობლივი თანამშრომლობით, საქართველოს რეგიონებში დავიწყეთ შეხვედრები, სოფლად მცხოვრები ქალების ინფორმირებისა და გაძლიერებისათვის. ლიბერთი უწყვეტად აგრძელებს სპეციალურ საგანმანათლებლო და შემეცნებით პროგრამებს საბანკო პროდუქტების შესახებ ინფორმაციის გავრცელების კუთხით. მისასალმებელია,რომ ამ პროექტებს დღეს არანაკლებ მნიშვნელოვანი მიმართულება დაემატა. ვიმედოვნებთ, პარტნიორებთან მჭიდრო თანამშრომლობით განვავითარებთ ახალ პროექტებს ქალების გაძლიერების, მათ შორის სოფლის მეურნეობაში ჩართული ქალებისთვის საბანკო სერვისების გაცნობისა და მაქსიმალურად გამოყენების მიმართულებით.“- განაცხადა ლიბერთი ბანკის მცირე და საშუალო ბიზნესის მიმართულების დირექტორის მოადგილემ, ირაკლი აბაშიძემ.
არსებული მტკიცებულებები აჩვენებს, რომ ინფორმაციასა და სერვისებზე ხელმისაწვდომობა კრიტიკულად მნიშვნელოვანია ქალთა გაძლიერებისა და ცხოვრების ხარისხის გაუმჯობესებისთვის და გენდერული თანასწორობის მიღწევისათვის. ამ მიმართულებით, განსაკუთრებული გამოწვევის წინაშე სწორედ სოფლად მცხოვრები ქალები დგანან. 2020 წელს გაეროს მოსახლეობის ფონდის საქართველოს ოფისსა და ლიბერთი ბანკს შორის გაფორმდა ურთიერთთანამშრომლობის მემორანდუმი, რომლის ერთ-ერთ მთავარ მიმართულებას სწორედ ქალთა გაძლიერება წარმოადგენს.
(R)</description><pubDate>Thu, 20 Aug 2020 02:37:07 GMT</pubDate></item><item><title>გიგი უგულავა - ღმერთმა ნუ ქნას, ოპოზიციაში განსხვავებული პოზიცია არ იყოს, განსხვავებული აზრი რომ არ არის, ამიტომაა „ქართული ოცნება“ განგრენის მდგომარეობაში</title><link>https://www.interpressnews.ge/ka/article/614371-gigi-ugulava-gmertma-nu-knas-opoziciashi-gansxvavebuli-pozicia-ar-iqos-gansxvavebuli-azri-rom-ar-aris-amitomaa-kartuli-ocneba-gangrenis-mdgomareobashi/</link><description>ღმერთმა ნუ ქნას, ოპოზიციაში განსხვავებული აზრი და პოზიცია არ იყოს, - ამის შესახებ „ევროპული საქართველოს“ ერთ-ერთი ლიდერის გიგი უგულავამ განაცხადა.
უგულავას თქმით, სწორედ განსხვავებული აზრის არ ქონის გამო არის დღეს ხელისუფლება „განგრენის მდგომარეობაში“.
„ღმერთმა ნუ ქნას, რომ ოპოზიციაში არ იყოს განსხვავებული აზრი და პოზიცია. განსხვავებული აზრი რომ არ არის, იმიტომ არის ცუდად საქმე და იმიტომ არის განგრენის მდგომარეობაში „ქართული ოცნება“. ნებისმიერი ავტორიტარულად მიდრეკილი რეჟიმი სწორედ მაგით გამოირჩევა პლურალისტური ევროპული საზოგადოებისგან, რომ უნდა იყოს განსხვავებული აზრი და განსხვავებული აზრი არის წინაპირობა იმისა, რომ ცივილიზებული ხალხი დაჯდება და შეთანხმდება. აი, ეს არის განსხვავება დღევანდელ ოპოზიციასა და „ქართულ ოცნებას“ შორის“, - აცხადებს გიგი უგულავა.
მისი თქმით, ოპოზიციაში არსებულ განსხვავებებზე მსჯელობა მას შემდეგ დაიწყება, რაც ქართველი საზოგადოება ივანიშვილს ჩამოიშორებს.
„ქართული ოცნება“ არა შეთანხმების, არამედ იძულების და დაშინების გზით მიდის. ეს არის გზა, რომელმაც აქამდე მოიყვანა ქვეყანა. ამიტომ, მე შეუთანხმებლობაზე არ ვლაპარაკობ. ბუნებრივია, ოპოზიციაში განსხვავებული აზრები არის და ამ განსხვავებებზე მსჯელობა მას შემდეგ დაიწყება, რაც არჩევნების გზით ქართული საზოგადოება ივანიშვილს ჩამოიშორებს“, - განაცხადა გიგი უგულავამ.
 </description><pubDate>Thu, 20 Aug 2020 02:37:07 GMT</pubDate></item><item><title>GEX - ქართული კრიპტო ბირჟა საერთაშორისო ასპარეზზე</title><link>https://www.interpressnews.ge/ka/article/614162-gex-kartuli-kripto-birzha-saertashoriso-asparezze/</link><description>ყოვედღიურად მატულობს ქართველების დაინტერესება ბიტკოინისა და სხვა კრიპტოვალუტების მიმართ, თუმცა მათზე წვდომა გარკვეულ სირთულეებთან არის დაკავშირებული.
GEX-ის აღმასრულებელი დირექტორის, ხვიჩა კოპინაძის განცხადებით, სწორედ ეს გახდა ერთ-ერთი მთავარი მიზეზი შექმნილიყო ქართული კრიპტო პლატფორმა სადაც მომხმარებლები არა მხოლოდ აშშ დოლარის, არამედ ლარის საშუალებითაც შეძლებდნენ მსოფლიოს ყველაზე პოპულარულ კრიპტოვალუტებით ევაჭრათ.
ამასთან, GEX.ge საშუალებას იძლევა მარტივად, ღილაკზე ერთი თითის დაჭერით იყიდოთ და გაყიდოთ სასურველი კრიპტოვალუტა ან განახორციელოთ რთული სავაჭრო ალგორითმები, Market და Limit დავალებების გამოყენებით.
GEX.ge ანუ ქართული ბირჟა (Georgian Exchange) სულ ახლახანს გამოჩნდა ბაზარზე, თუმცა მის მთავარ უპირატესობათაგან უკვე უნდა აღინიშნოს შემდეგი:
ამასთან, უნდა აღინიშნოს, რომ მომხმარებელს შეუძლია GEX-იდან ფულის გატანა სწრაფად როგორც VISA/Mastercard ბარათების, ასევე საბანკო გადარიცხვების გამოყენებით.
საქართველოს ერთად GEX-ის გეგმები უკავშირდება მეზობელ ქვეყნებს. კომპანიაში თვლიან, რომ სწორედ ამ ქართულ პროდუქტს აქვს პოტენციალი აითვისოს რეგიონის კრიპტოსავალუტო ბაზარი.
(R)
 </description><pubDate>Thu, 20 Aug 2020 02:37:07 GMT</pubDate></item><item><title>„მადლიერების ჩიტი“ - ჯილდო საზოგადოების ღირსეული წევრებისთვის</title><link>https://www.interpressnews.ge/ka/article/614063-madlierebis-chiti-jildo-sazogadoebis-girseuli-cevrebistvis/</link><description>საქველმოქმედო ფონდი „ქართული გალობა“ 2012 წელს სრულიად საქართველოს კათოლიკოს-პატრიარქის ილია II-ის ლოცვა-კურთხევით „სმარტ კაპიტალ ჯგუფის“ და მისი დამფუძნებლის ბატონი ვან­ო ჩხარტიშვილის მიერ შეიქმნა.
ფონდის საქმიანობის ძირითადი მიზანია ქართული სიმღერაგალობისა და ხალხური შემოქმედების ხელშეწყობა და პოპულარიზაცია საქართველოსა და მის ფარგლებს გარეთ. ასევე, ქართული ტრადიციული მუსიკის სამეცნიერო კვლევის ხელშეწყობა, რაც ჩვენი მომავალი თაობისთვის ძალიან მნიშვნელოვანი საგანძურია.
ფონდის პროექტების ხელშემწყობთათვის, განსაკუთრებული პატივისცემის და მადლიერების გამოსახატავად, მისი დამფუძნებლის – ქალბატონი ნანა გოთუას მიერ შეიქმნა ჯილდო „მადლიერების ჩიტი“.
პრემია პირველად 2019 წელს გადაეცათ საქართველოს საპატრიარქოს დასავლეთ ევროპის ეპარქიის მღვდელმსახურებს: აქრიმანდრიტ მოსეს (ჭანკვეტაძე) და არქიმანდრიტ ანდრიას (ლაცაბიძე) ქალაქ ბარისა და ფლორენციის ქართულ სამრევლოებში ტრადიციული სიმღერა-გალობის მხარდაჭერისთვის და ფონდთან აქტიური თანამშრომლობისთვის. ერთობლივი პროექტის ფარგლებში, 2015 წლიდან დღემდე იტალიაში მცხოვრები ემიგრანტი ბავშვები ქართულ ტრადიციულ მუსიკას ეუფლებიან.
მოგვიანებით, ჯილდო მიიღო პარლამენტის ეროვნული ბიბლიოთეკის დირექტორმა გიორგი კეკელიძემ, რომლის ინიციატივითა და ფონდის მხარდაჭერით 2019 წელს ბიბლიოთეკის მესამე კორპუსში ფოლკლორის დარბაზი დაფუძნდა.
სულ რამდენიმე დღის წინ კი, “მადლიერების ჩიტით“ საიუბილეო საღამოზე დაჯილდოვდა ქართველი გამოჩენილი მომღერალი და ლოტბარი, ქართული სიმღერების ჩანაწერების მომძიებელი და გამომცემელი, საუკუნის მოამაგე – ანზორ ერქომაიშვილი. ჯილდოს ოთხივე მფლობელი ჩვენი ქვეყნის წინაშე გაწეული განსაკუთრებული ღვაწლისა და ამაგისათვის დაჯილდოვდა და ფონდისთვის დიდი პატივია ამ ადამიანებთან თანამშრომლობა.
ფონდი განაგრძობს თავის საქმიანობას და ქართული საგანძურის ახალი თაობისთვის შეგროვება-გადაცემას.

(R)
 
 
 
 
 
 
 </description><pubDate>Thu, 20 Aug 2020 02:37:07 GMT</pubDate></item><item><title>მამუკა ბარათაშვილი - რეფორმის შედეგად საქართველოს დღგ-ის სისტემა გახდება ევროკავშირში მოქმედი სისტემის მსგავსი, რაც სავაჭრო ურთიერთობებს გაცილებით მარტივს და პროგნოზირებადს გახდის</title><link>https://www.interpressnews.ge/ka/article/614109-mamuka-baratashvili-repormis-shedegad-sakartvelos-dgg-is-sistema-gaxdeba-evrokavshirshi-mokmedi-sistemis-msgavsi-rac-savachro-urtiertobebs-gacilebit-martivs-da-prognozirebads-gaxdis/</link><description>დამატებული ღირებულების გადასახადის რეფორმით გათვალისწინებული საკანონმდებლო ცვლილებები, რომლებიც ევროკავშირთან ასოცირების შესახებ შეთანხმებით ნაკისრი ვალდებულებების ფარგლებში მომზადდა, საქართველოში 2021 წლიდან ამოქმედდება. კონკრეტულად რა ცვლილებებს გულისხმობს დამატებული ღირებულების გადასახადის რეფორმა, რამ განაპირობა მისი საჭიროება და როგორია მოლოდინი რეფორმის შედეგებთან დაკავშირებით, ამ საკითხებზე „ინტერპრესნიუსს“ შემოსავლების სამსახურის უფროსის მოადგილე, მამუკა ბარათაშვილი ესაუბრა.
- რამ განაპირობა დამატებული ღირებულების გადასახადის რეფორმის საჭიროება?
- 2014 წლის ივნისში ხელი მოეწერა ევროკავშირსა და საქართველოს შორის ასოცირების შესახებ შეთანხმებას, რომლის შესაბამისად აღებული ვალდებულებებიდან გამომდინარე საქართველომ დაიწყო თავისი კანონმდებლობის ევროკავშირის კანონმდებლობასთან ჰარმონიზაციის პროცესი.
აღნიშნული შეთანხმებით გათვალისწინებულ სხვა ვალდებულებებთან ერთად, საქართველომ აიღო ვალდებულება დაუახლოვოს საკუთარი საგადასახადო კანონმდებლობა ევროპულ დირექტივას დამატებული ღირებულების გადასახადის საერთო სისტემის შესახებ. სწორედ ასოცირების შესახებ შეთანხმებით ნაკისრმა ხსენებულმა ვალდებულებებმა დააყენა დღის წესრიგში დღგ-ის რეფორმის განხორციელების აუცილებლობა.
რეფორმით გათვალისწინებული საკანონმდებლო ცვლილებები, რომელიც ამოქმედდება 2021 წლიდან, მასშტაბურია. იგი ეხება საგადასახადო კოდექსით გათვალისწინებულ დღგ-ის მარეგულირებელ ყველა დებულებას, რის გამოც ფაქტობრივად ყველა ეს საკანონმდებლო ნორმა ჩამოყალიბებულია ახალი რედაქციით.
მინდა, ხაზი გავუსვა იმ პროცესს, როგორ დაიწყო კანონპროექტზე მუშაობა. საგადასახადო კოდექსში ცვლილებების პროექტი საჯარო განხილვისთვის გამოქვეყნდა ფინანსთა სამინისტროს ვებგვერდსა და „საკანონმდებლო მაცნეზე“. სწორედ ამავე პერიოდიდან რეფორმასთან დაკავშირებით დაიწყო საჯარო დისკუსია კერძო სექტორთან. კანონპროექტმა დიდი ინტერესი გამოიწვია პროფესიულ წრეებში. ფინანსთა სამინისტროს, ასევე, შემოსავლების სამსახურის ხელმძღვანელ პირებთან ერთად, გავმართეთ 30-ზე მეტი სამუშაო შეხვედრა სხვადასხვა ბიზნეს ასოციაციის წარმომადგენლებთან და საგადასახადო კანონმდებლობის ექსპერტებთან, ასევე გავეცანით დარგის სპეციალისტების მიერ საჯარო სივრცეში გამოთქმულ არაერთ მოსაზრებას, რისი გათვალისწინებითაც კანონპროექტმა მიიღო საბოლოო სახე.
- რა ძირითად ცვლილებებს გულისხმობს რეფორმა? 
- როგორც აღინიშნა, რეფორმა ხორციელდება საუკეთესო ევროპული პრაქტიკის დანერგვის მიზნით. ამასთანავე, ჩვენ შევძელით შეგვენარჩუნებინა ყველა არსებული ნორმა და მექანიზმი, რომელიც ამარტივებს დღგ-ის ადმინისტრირების პროცესს;
რეფორმით გათვალისწინებული საკანონმდებლო ცვლილებები მრავალ მნიშვნელოვან სიახლეს შეიცავს. ამჯერად, მხოლოდ რამდენიმეს შევეხებით.
უმნიშვნელოვანესი სიახლე, რომელიც მომავალი წლიდან ამოქმედდება, დღგ-ის მიზნებისთვის მომსახურების გაწევის ადგილის განსაზღვრის ევროპული პრაქტიკის დანერგვა გახლავთ.
მომსახურების გაწევის ადგილის განსაზღვრისთვის ზოგადად ამოქმედდება ორი ძირითადი პრინციპი. კერძოდ, ბიზნესის მიერ ბიზნესისათვის (B2B) - მომსახურების გაწევის შემთხვევაში მომსახურების გაწევის ადგილად განიხილება მომსახურების შემძენის დაფუძნების ადგილი, ხოლო ბიზნესის მიერ მომხმარებლისათვის (არადასაბეგრი პირისათვის) (B2C) - მომსახურების გაწევის ადგილად განიხილება ადგილი, სადაც მიმწოდებელი არის დაფუძნებული.
ცალკეული მომსახურებებისთვის დადგინდა დაბეგვრის ადგილის განსაზღვრის სპეციალური წესები. შედეგად, მნიშვნელოვნად ფართოვდება იმ მომსახურებების ჩამონათვალი, რომლის გაწევის ადგილად დღგ-ის მიზნებისთვის არ ჩაითვლება საქართველო, რაც იმას ნიშნავს, რომ ასეთი მომსახურება საქართველოში დღგ-ით არ დაიბეგრება.
ხორციელდება არაერთი სხვა სიახლე, რომელიც მნიშვნელოვნად გაამარტივებს დღგ-ის ადმინისტრირების პროცესს, მათ შორის, განიმარტა ტერმინები, რომლის სწორ ინტერპრეტაციას არსებითი მნიშვნელობა აქვს დღგ-ის მიზნისთვის;
საქონლის დროებითი შემოტანა აღარ განიხილება დასაბეგრ ოპერაციად; საქონლის უსასყიდლოდ მიწოდება, მხოლოდ იმ შემთხვევაში დაიბეგრება, თუ პირს ამ ხარჯზე დღგ აქვს ჩათვლილი; საქონლის გადაცემა/გამოყენება, ნიმუშის ან მცირე ღირებულების საჩუქრის სახით არ დაიბეგრება. სამედიცინო და საგანმანათლებლო საქმიანობასთან ერთად დაბეგვრისგან თავისუფლდება მასთან უშუალოდ დაკავშირებული და დამხმარე მომსახურების/საქონლის მიწოდება.
გათავისუფლებულ ძირითად მიწოდებასთან ერთად, მასთან უშუალოდ დაკავშირებული მომსახურებაც არ დაიბეგრება;
დაბეგვრისგან თავისუფლდება მომსახურების გაწევა/საქონლის მიწოდება ორგანიზაციის მიერ, სამედიცინო, საგანმანათლებლო და ცალკეული სოციალური ხასიათის საქმიანობისათვის სახსრების მოზიდვის მიზნით.
ასევე, თავისუფლდება დღგ-ით დაბეგვრისგან იმ საქონლის მიწოდება, რომელიც გამოყენებულია მხოლოდ სამედიცინო, განათლების, კულტურის, სპორტის და სოციალურ სფეროში არსებულ გათავისუფლებულ ოპერაციებში, თუ აღნიშნულ საქონელზე არ წარმოშობილა დღგ-ის ჩათვლის უფლება;
განიმარტა ვაუჩერის მეშვეობით განხორციელებული ოპერაციების დაბეგვრის პრინციპები;
იქმნება შესაძლებლობა მეორადი საქონლის, ხელოვნების ნიმუშის, საკოლექციო ან ანტიკვარული ნივთის მიწოდება დაიბეგროს მოგების მარჟის მიხედვით;
ფართოვდება და ზუსტდება საქონლის ტრანსპორტირებასთან დაკავშირებული დღგ-სგან ჩათვლის უფლებით გათავისუფლებული ოპერაციები;
დღგ-სგან თავისუფლდება მომსახურების გაწევა სხვა პირის სახელით მოქმედი შუამავლის მიერ, საერთაშორისო გადაზიდვების ოპერაციებში ან საქართველოს ფარგლებს გარეთ განხორციელებულ ოპერაციებში მონაწილეობის შემთხვევაში და სხვა.
- რა ფისკალურ შედეგს მოიტანს აღნიშნული რეფორმა, მოსალოდნელია თუ არა ბიუჯეტში დღგ-ს შემოსავლის შემცირება წინა წელთან შედარებით?
- საკანონმდებლო ცვლილებების მომზადების პროცესში განხორციელდა დღგ-ს რეფორმირების ეფექტების შეფასება, რომლითაც განისაზღვრა, რომ მიუხედავად ცვლილებების მასშტაბურობისა, დღგ-ის რეფორმა რაიმე სახის ნეგატიურ ზეგავლენას საქართველოს სახელმწიფო ბიუჯეტზე არ მოახდენს.
- კონკრეტულად რა სარგებელს მიიღებენ ბიზნეს სუბიექტები რეფორმის შედეგად, რა მოლოდინები აქვს უწყებას რეფორმიდან გამომდინარე?
- დღგ-ის რეფორმის მიზანია, საქართველოს მოქმედი დღგ-ის სისტემა დაუახლოვდეს ევროკავშირის შესაბამის რეგულაციებს, რათა ხელი შეეწყოს ბიზნეს თანამშრომლობას ამ ტერიტორიებზე მოღვაწე მეწარმეებს შორის. რეფორმის შედეგად საქართველოს დღგ-ის სისტემა გახდება ევროკავშირში მოქმედი დღგ-ის სისტემის მსგავსი, შედეგად, სავაჭრო ურთიერთობები ამ ორ სივრცეს შორის უნდა გახდეს გაცილებით მარტივი და პროგნოზირებადი.
მნიშვნელოვანია, რომ ცვლილებები ითვალისწინებს მომსახურების გაწევის ადგილის ევროპული პრაქტიკის დანერგვას და იზრდება საერთაშორისო გადაზიდვებთან დაკავშირებული შეღავათების სპექტრი, რაც ხელს შეუწყობს საქართველოს საერთაშორისო სერვისების ცენტრად ჩამოყალიბების პროცესს.
რეფორმის შედეგად, შესაძლებელი ხდება შიდა პროცედურების შემუშავება, ევროსასამართლოს გადაწვეტილებების და ინტერპრეტაციების პრაქტიკაში გამოყენების მიზნით. შედეგად, ველოდებით, რომ შემცირდება სადავო შემთხვევები და გამარტივდება საგადასახადო ვალდებულებების შესრულების პროცედურები.
- ჯერ კიდევ 2019 წლის დასაწყისიდან ამოქმედდა დამატებული ღირებულების გადასახადის ზედმეტობის ავტომატური დაბრუნების მექანიზმი, როგორია მისი შედეგები?
- ეს გახლავთ კიდევ ერთი წარმატებული რეფორმა, რომელიც ფინანსთა სამინისტროს სისტემაში განხორციელდა.
2019 წლიდან, ფინანსთა სამინისტროს შემოსავლების სამსახური დღგ-ის დეკლარაციების შეფასებას ახორციელებს ავტომატიზებული სისტემის მეშვეობით, ხოლო თანხების დაბრუნება ხორციელდება ასევე გამარტივებულად/ავტომატურად, გადასახადის გადამხდელის მიერ შემოსავლების სამსახურის პორტალზე (გადამხდელის პირად გვერდზე) წარდგენილი განცხადების საფუძველზე.
მიგვაჩნია, რომ ქართული და ევროპული დღგ-ის კანონმდებლობის შესაბამისობა, დღგ-ის ზედმეტობის ავტომატური დაბრუნების წესის პრაქტიკაში დანერგვასთან ერთად, მნიშვნელოვნად უმარტივებს მეწარმეებს ურთიერთობებს საგადასახადო ორგანოსთან და აუმჯობესებს საინვესტიციო გარემოს.
დასასრულს მინდა აღვნიშნო, რომ დღგ-ის ახალი რეფორმის გაცნობის მიზნით, საინფორმაციო შეხვედრები უკვე გაიმართა საქართველოს ბიზნეს ასოციაციის წევრი კომპანიების წარმომადგენლებთან, ასევე ბათუმში, ფოთსა და ქუთაისში რეგისტრირებულ მეწარმეებთან.
აღნიშნული სახის სამუშაო შეხვედრები, გადასახადის გადამხდელებთან საქართველოს სხვადასხვა რეგიონში სისტემატურად გაიმართება.
ვრცელი ინფორმაცია აღნიშნული ცვლილებების შესახებ, განთავსებულია შემდეგ ბმულზე: https://www.rs.ge/6608
 
მარიამ ტიტვინიძე
“ინტერპრესნიუსი“
 </description><pubDate>Thu, 20 Aug 2020 02:37:07 GMT</pubDate></item><item><title>ქართული პრესის მიმოხილვა 19.08.2020</title><link>https://www.interpressnews.ge/ka/article/614294-kartuli-presis-mimoxilva-19082020/</link><description>“საერთოდ გინდათ გამარჯვება?“ - ჩარკვიანი ოქრუაშვილის მაჟორიტარობას აპროტესტებს
დასახელება ერთობისათვის - რა შანსი აქვს ოპოზიციის ბოლო ორ კანდიდატს თბილისში

 
***
“საერთოდ გინდათ გამარჯვება?“ - ჩარკვიანი ოქრუაშვილის მაჟორიტარობას აპროტესტებს
“ამ იდეის ინიციატორი ვიყავი მე, როცა პირველივე შეხვედრაზე ნათელაშვილის ოფისში ვთქვი, რომ ივანიშვილთან რაიმე კოალიციის ფორმით თანამშრომლობა მიუღებელია. ახლა ვისი იდეაც გინდა იყოს, ოღონდ საქმე გაკეთდეს. რა თქმა უნდა, დეკლარაციას ხელს მოვაწერ“, - ასე ეხმაურება პარტია „კანონი და სამართალის“ თავმჯდომარე თაკო ჩარკვიანი ოპოზიციის მიერ დაანონსებულ განცხადებას ახალი დეკლარაციის მიღების თაობაზე”, - წერს გაზეთი “რეზონანსი“ სტატიაში სათაურით, “საერთოდ გინდათ გამარჯვება?“ - ჩარკვიანი ოქრუაშვილის მაჟორიტარობას აპროტესტებს
“როგორც “გაერთიანებული ოპოზიციაში“ აცხადებენ, უახლოეს მომავალში მიიღებენ ახალ დეკლარაციას, რომელსაც ხელი უნდა მოაწეროს ყველა ოპოზიციურმა პარტიამ, რომ მომავალ პარლამენტში კოალიცია არ შეუქმნან „ოცნებას“. რამდენი თვის წინ ვამბობდი, რომ ივანიშვილთან რაიმე კოალიციური ფორმით თანამშრომლობა მიუღებელია, ეს იქნება პირდაპირ პუტინთან გარიგება-მეთქი. პირველივე შეხვედრაზე ვთქვი, ეს იყო ჩემი იდეა და ერთ-ერთი მიზეზი, რატომაც დავტოვე ოპოზიციური მაგიდა იყო ის, რომ არათუ კოალიციური გამიჯვნა, მაგიდასთან პირდაპირ დაჯდა ივანიშვილი. ახლა ვისი იდეაც გინდა იყოს, ოღონდ საქმე გაკეთდეს. რა თქმა უნდა, დეკლარაციას ხელს აუცილებლად მოვაწერ”, - აღნიშნავს გამოცემა.
“რაც შეეხება “გაერთიანებული ოპოზიციის“ ერთიან მაჟორიტარ კანდიდატად ირაკლი ოქრუაშივლის წარდგენას საბურთალოს რაიონში, კი ვიცოდი, მაგრამ “გაერთიანებულ ოპოზიციას“ რომ ირქმევ, თუ გამარჯვება გინდა, ოქრუაშვილი არ უნდა წარადგინო. ჯერ ერთი, რომ ძალიან სუსტია, გორში ვერ აყენებს თავის კანდიდატურას, შენი რაიონია და პატივს ხომ უნდა გცემდნენ... მაგრამ, რატომ გადაწყვიტა თავისი ბეგრაუნდით, რომ საბურთალოზე მისცმენ ხმას, ეს რომ ვერ გავიგე, ამიტომ ვეკითხები „გაერთიანებულ ოპოზიციას“ - საერთოდ გინდათ გამარჯვება?“ - განაცხადა „რეზონანსთან“ თაკო ჩარკვიანმა”, - წერს სტატიის ავტორი.
 
დასახელება ერთობისათვის - რა შანსი აქვს ოპოზიციის ბოლო ორ კანდიდატს თბილისში
“ოპოზიციამ თბილისის “ვაკანტურად“ დარჩენილ ბოლო ორ ოლქშიც დაასახელა მაჟორიტარობის ერთიანი კანდიდატები: დიდუბე-ჩუღურეთში - ზურაბ გირჩი ჯაფარიძე და საბურთალოს ოლქში - ირაკლი ოქრუაშვილი. ამას წინ უძღოდა “ნაციონალური მოძრაობის“ ერთგვარი ულტიმატუმი, რომ თუ დანარჩენი ოპოზიცია ამ ორ ოქლში საერთო კანდიდატებზე ვერ შეთამხდებოდნენ, ისინი თავად დააყენებდნენ თავის მაჟორიტარობის კანდიდატებს. ყოველივე ამან და ოფიციალური დასახელების შემდეგ გაკეთებულმა განცხადებებმა რამდენიმე კითხვა გააჩინა. მაგალითად, “ნაციონალურ მოძრაობაში“ განაცხადეს, რომ დიდუბე ჩუღურეთში ჯაფარიძეს დაუჭერენ მხარს, თუმცა საბურთალოზე დასახელებული ოქრუაშვილის შემთხვევაში ასე არ მოიქცევიან და ნეიტრალიტეტს დაიცავენ”, - წერს გაზეთი “რეზონანსი“ სტატიაში სათაურით, დასახელება ერთობისათვის - რა შანსი აქვს ოპოზიციის ბოლო ორ კანდიდატს თბილისში
“მეორე საკითხია რამდენად სწორად შეირჩა ეს კანდიდატები ამ ორი კონკრეტული ოლქისთვის. მაგალითად, ექსპერტთა ნაწილი მიიჩნევს, რომ იგივე ოქრუაშვილს გამარჯვების უფრო მეტი შანსი გორში ექნებოდა და არა საბურთალოზე. ანალიტიკოს ზაალ ანჯაფარიძის შეფასებით, ოპოზიცია ცდილობს საზოგადოება დაარწმუნოს საკუთარ ერთიანობაში და იმაში, რომ მათ შორის კონფლიქტი არ არის. სწორედ ამიტომ დაასახელეს დღეს საერთო კანდიდატები. „ოპოზიცია ამ კინკლაობის და ძიძგილაობის ფონზე მაინც და მაინც პოზიტიურად არ გამოიყურებოდა, არც საერთაშორისო პარტნიორების თვალში წმინდა პოლიტტექნოლოგიური კუთხით. რაც მთავარია, საკუთარი ელექტორატის თვალში არ გამოიყურებოდა ის პოზიტიურად, როდესაც ერთმანეთს ეჩხუბებოდნენ და საჯარო სივრცეში ერთმანეთს საკმაოდ მძაფრად აკრიტიკებდნენ. „როგორც ჩანს, ისინი მივიდნენ იმ დასკვნამდე, რომ ეს ყველაფერი არჩევნებზე ისევ მათ შანსებს შეამცირებდა და გადაწყვიტეს, რომ ერთიანობის დემონსტრირება მოეხდინათ ამ ხელმოწერილი დეკლარაციით, ორი საერთო კანდიდატით. თუმცა, პირადად ჩემში ეს კანდიდატები ცოტა არ იყოს კითხვებს აჩენს. მაგალითად, რატომ არ იყარა ოქრუაშვილმა კენჭი თავის მშობლიურ გორში, სადაც მას გაცილებით მეტი გავლენა და რესურსები აქვს? „ოქრუაშვილი საზოგადოებაში უფრო მეტად უარყოფით დამოკიდებულებებს იწვევს, ვიდრე დადებითს. შესაძლოა ოპოზიციამ თავის რიგებში ვერ მოიძია ისეთი ძლიერი კანდიდატი, რომელიც დაუპირისპირდებოდა ხელისუფლების კანდიდატს“, - აღნიშნა ანჯაფარიძემ”, - აღნიშნავს გამოცემა.
“ჩვენ მკაფიოდ მხარს ვუჭერთ ზურა ჯაფარიძეს დიდუბე-ჩუღურეთში მაჟორიტარობის საერთო კანდიდატად, რაც შეეხება საბურთალოს, ჩვენ იქ უბრალოდ კანდიდატს არ ვაყენებთ“, - ამის შესახებ „ლეიბორისტული პარტიის“ ოფისში გამართული შეხვედრის დასრულების შემდეგ ჟურნალისტებთან “ნაციონალური მოძრაობის“ ერთ-ერთმა ლიდერმა ნიკა მელიამ განაცხადა. ანჯაფარიძის შეფასებით, მელიას ეს კომენტარი უარყოფითად აისახება ზოგადად ოპოზიციაზე. “ყველაზე დიდი რესურსი - იგულიხმება კოორდინატორები, ამომრჩეველი, აქტივისტები - ჰყავს “ნაციონალურ მოძრაობას“ და თუ ეს რესურსი ოქრუაშვილს მოაკლდება , შესაბამისად, მისი გამარჯვების შანსები შემცირდება. მელიას განცხადება ოპოზიციის რიგებში ერთგვარი უთანხმობის შემტანია“, - აღნიშნა ანჯაფარიძემ “რეზონანსთან“ საუბრისას. გია ხუხაშვილი პროცესის შეფასებისას “რეზონანსთან“ ამბობს, რომ დღევანდელი გადაწყვეტილება ოპოზიციის კოორდინირებული მოქმედების დასტურია, რაც ძალიან კარგია ოპოზიციური ერთობისთვის.
“ოპოზიციის ეს ერთიანობა საბოლოო ჯამში, მაინც არის ფსევდო ერთიანობა - ეს კარგად უნდა გვესმოდეს. ამას მე ერთიანობას არ დავარქმევდი, ესაა კოორდინაცია, რაც სასარგებლოა, ცუდი არ არის. ჩვენ არ უნდა დაგვავიწყდეს, რომ არ შეიძლება პარტია მუდმივად ვინმეს პარტნიორი იყოს. ნებისმიერი პოლიტიკური გაერთიანებისთვის ყველა სხვა პარტია არის კონკურენტი. თუმცა, რაღაც ეტაპზე თუ პარტიები თანხმდებიან, ჩვეულებრივი ამბავია. მე ამას არ დავარქმევდი ოპოზიციის ერთიანობას”, - განაგრძობს გამოცემა.
“იგივე საბურთალოს ოლქი რომ ავიღოთ, “სასიკვდილო ოლქია“ იმიტომ, რომ იქ არის ძალიან ბევრი თანაბარი ძალების კანიდატი. მინიმუმ მეორე ტური გარდაუვალია. მეორე ტურები ისედაც გარდაუვალი იყო გამომდინარე იქიდან, რომ ოპოზიცია არ არის ძლიერი დღეის მდგომარეობით, რბილად რომ ვთქვათ, და ხელისუფლების კანდიდატი ყოველ შემთხვევეაში აიღებს იმდენ ხმებს, რომ მეორე ტური გახდება გარდაუვალი. ოპოზიციის მხრიდან კარგი კოორდინაცია იქნება ის, რომ პირველი ტური ჩაითვალნ პრაიმერად და მეორე ტურში გადასულ ოპოზიციურ კანდიდატს კონსოლიდირებულად დაუჭიროს ყველამ მხარი. იგივე საბურთალოს ოლქში ვინც გავა ოპოზიციიდან, დანარჩენმა კანდიდატებმა მას დაუჭირონ მხარი. ამაზე თუ შეთანხმდებიან, ძალიან კარგი იქნება“, - განაცხადა ხუხაშვილმა. ოპოზიციამ 18 აგვიტოს ასევე ხელი მოაწერა დეკლარაციას, რომელიც ოპოზიციური პარტიების ხმებს დაიცავს. “საქართველოს დემოკრატიული ოპოზიცია, თანხმდება, რომ ივანიშვილის ოლიგარქიული მმართველობა ქვეყნისთვის და მისი დემოკრატიული განვითარებისთვის უმძიმეს გამოწვევას წარმოადგენს. „ქვეყნის შიგნით, საარჩევნო პროცესისადმი ფართო საზოგადოებრივი მხარდაჭერასა და ხმების დაცვის მიზნით კოორდინაციასთან ერთად, ოპოზიციური პარტიები ვთანხმდებით, რომ ერთობლივად, შეთანხმებულად ვიმუშავებთ საერთაშორისო დამკვირვებლებთან, რათა არჩევნების ლეგიტიმურობის გარშემო არ გაჩნდეს კითხვის ნიშნები“, - ვკითხულობთ დეკლარაციაში”, - დასძენს გამოცემა.
“ხუხაშვილის შეფასებით აღნიშნული დეკლარაცია უმთავრესად ოპოზიციური პარტიების ინტერესებში შედის. „რაც შეეხება დოკუმენტს, ეს მათი ინტერესია და ძალიან კარგია, თუ მართლა ასე გააკეთებენ. იმიტომ, რომ თუ ერთმანეთის შიგნით კონკურენცია დაიწყეს, გამარჯვებული არავინ დარჩება საბოლოოდ, ყველა წააგებს და მოიგებს მხოლოდ ხელისუფლება. „ეს მათი კოორდინაცია მოქმედებს მხოლოდ ამომრჩევლის აქტივობაზე. ჩემი აზრით, დამატებითი ამომრჩეველი გაჩნდება მხოლოდ ალტერნატიულ პოლიტიკურ ცენტრებში, თუ ისინი შეძლებენ „ანტიბიძინა“, „ანტიმიშა“ ელექტორატის დარწმუნებას, რომ მათ აქვთ სწორი შესაძლებლობები და ხედვაც, თუ როგორი უნდა იყოს საქართველოს მომავალი. „თეორიულად, ელექტორალური ზრდა ასეთ დონეზე უნდა იყოს არა „ნაციონალური მოძრაობის“ ან ხელისუფლების სეგმენტზე, რომლებსაც უკვე გაყოფილი აქვს ელექტორალური ბაზა, არამედ ალტერნატიულ ძალებზე, რომლებიც ამბობენ, რომ არ უნდათ არც წარსული, არც აწმყო და არიან მომავალზე ორიენტირებული. „ახალი საპროტესტო ამომრჩეველი უფრო ამ ცენტრებზე წავა, თუ რაღათქმა უნდა მათ მოახდინეს მათი გულის მოგება“, - ამბობს გია ხუხაშვილი „რეზონანსთან“. რაც შეეხება ზოგადად თბილისის მაჟორიტარულ ოლქებში ოპოზიციის შანსებს, ამაზე გარკვეულ წარმოდგენას იძლევა ტელეკომპანია „ფორმულას“ დაკვეთით ჩატარებული „ედისონ რისერჩის“ კვლევა, რომლის შედეგებიც 20 ივლისს გამოქვეყნდა. ამ მონაცემებით, ოპოზიციას ყველაზე მაღალი შანსი ვაკის ოლქში აქვთ, სადაც ელენე ხოშტარიას მხარს უჭერს გამოკითხულთა 46%, ხოლო მმართველი გუნდის კანდიდატს -31%. ასევე, მმართველი გუნდის კანდიდატზე მეტი ხმის მოგროვების შანსი აქვს ისანში გიორგი ვაშაძეს და გლდანში ნიკა მელიას. ამავე კვლევის თანახმად, ყველაზე მცირე შანსი აქვთ ლევან ხაბეიშვილს სამგორში - მხოლოდ 15% და შალვა ნათელაშვილს ნაძალადევში - 20%”, - წერს სტატიის ავტორი.</description><pubDate>Thu, 20 Aug 2020 02:37:07 GMT</pubDate></item><item><title>ოლგა ხარლამოვა - ყოველივე ის, რაც ბელარუსს ეხება და მინსკში ხდება, მოსკოვის ინტერესშია და რუსეთის მონაწილეობით მიმდინარეობს</title><link>https://www.interpressnews.ge/ka/article/614060-olga-xarlamova-qovelive-is-rac-belaruss-exeba-da-minskshi-xdeba-moskovis-interesshia-da-rusetis-monacileobit-mimdinareobs/</link><description>ბელარუსში არსებულ ვითარებასა და მოვლენათა განვითარების სავარაუდო სცენარებზე „ინტერპრესნიუსი“ მინსკელ პოლიტოლოგ ოლგა ხარლამოვას ესაუბრა.
- ქალბატონო ოლგა, ყურადღებით ვადევნებთ თვალს ბელარუსში მიმდინარე პროცესებს. იმის გამო, რომ წინააღმდეგობრივი ინფორმაციები ვრცელდება, წინააღმდეგობრივი კომენტარებიც კეთდება. სურათი საკმაოდ ბუნდოვანია, მაგრამ ფაქტია, რომ ქვეყნის მოსახლეობა სერიოზულადაა განწყობილი ებრძოლოს ლუკაშენკოს ხელისუფლებას. ამაზე მეტყველებს მინსკსა და სხვა ქალაქებში გამართული მრავალათასიანი მიტინგები. საუბრის დასაწყისში გვინდა თქვენგან მოვისმინოთ შეფასებები იმაზე, თუ რა ხდება ახლა ბელარუსში? 
- სწორად შენიშნეთ, ინფორმაცია ბელარუსში მიმდინარე პროცესებზე საკმაოდ მრავალფეროვანი და ხშირად წინააღმდეგობრივია. ქვეყნის შიგნითაც საკმაოდ მრავალფეროვანი და წინააღმდეგობრივი ინფორმაციები ვრცელდება.
ამის მიზეზია ის, რომ არჩევნების დასრულებიდან ერთი კვირა გავიდა და დღემდე არ ჩანს სუბიექტი, რომელიც აიღებდა პასუხისმგებლობას ქუჩაში მიმდინარე პროცესებზე და თავის თავზე აიღებდა გარკვეულ პასუხისმგებლობას მოვლენათა შემდგომ განვითარებაზე. ასეა მიუხედავად იმისა, რომ პრეზიდენტობის კანდიდატმა სვეტლანა ტიხანოვსკაიამ მორიგი განცხადება გაავრცელა, თითქოს იგი მზადაა იყოს მხარე, იყოს პოლიტიკური პროცესის სუბიექტი და თავის თავზე აიღოს პასუხისმგებლობა.
სამწუხაროდ, სიტუაცია ბელარუსში ამდაგვარია - სვეტლანა ტიხანოვსკაის ბევრი განცხადება აქვს გაკეთებული, მაგრამ იგი ამ მომენტისთვის არ იმყოფება ქვეყანაში და ახლა მეზობელ ლიეტუვაშია. ამის გამო მისივე განცხადებები, რომ იგი მზადაა აიღოს პასუხისმგებლობა პროცესებზე და პასუხისმგებელი იყოს მათზე, აშკარად ბადებს ეჭვებს.
სამწუხაროდ, სიტუაცია ბელარუსში ამდაგვარია - სვეტლანა ტიხანოვსკაის ბევრი განცხადება აქვს გაკეთებული, მაგრამ იგი ამ მომენტისთვის არ იმყოფება ქვეყანაში და ახლა მეზობელ ლიეტუვაშია. ამის გამო მისივე განცხადებები რომ იგი მზადაა აიღოს პასუხისმგებლობა პროცესებზე და პასუხისმგებელი იყოს მათზე, აშკარად ბადებს ეჭვებს
ასეა, თუნდაც იმიტომ, რომ პოლიტიკა არ გახლავთ რომანტიკოსების საქმე, პოლიტიკა არაა იმ ადამიანების საქმე, რომლებიც პოლიტიკაში მოდიან მხოლოდ კერძო, საკუთარი მიზნების მისაღწევად. ამ შემთხვევაში საუბარია სვეტლანა ტიხანოვსკაიას მეუღლის გათავისუფლებაზე, ოჯახის ხელშეუხებლობის გარკვეულ გარანტიებზე. პოლიტიკა ყველაფერთან ერთად უდიდესი პასუხისმგებლობაცაა.
სამწუხაროდ, უნდა ითქვას, რომ ტიხონოვსკაია არ აღმოჩნდა მზად თავის თავზე აეღო პასუხისმგებლობა იმ პროცესებზე, რომელიც მას, როგორც პრეზიდენტობის კანდიდატს მოულოდნელად თავს დატყდა.
ტიხონოვსკაია არ აღმოჩნდა მზად თავის თავზე აეღო პასუხიმგებლობა იმ პროცესებზე, რომელიც მას, როგორც პრეზიდენტობის კანდიდატს მოულოდნელად თავს დატყდა
- ახლა ბელარუსში მიმდინარე პროცესებს სხვადასხვაგვარად აფასებენ. დამკვირვებელთა უმრავლესობა მიიჩნევს, რომ ბელორუსში „ფერადი რევოლუცია“ მიმდინარეობს. ერთი ნაწილის აზრით, ამ რევოლუციის უკან დასავლეთი დგას, მეორენი ამტკიცებენ, რომ ახლა მინსკში ყველაფერი მოსკოვური სცენარით ხდება. 
თუ თვლით, რომ ბელარუსში „ფერადი რევოლუცია“ მიმდინარეობს? თქვენი დაკვირვებით, ეს რევოლუცია უფრო დასავლეთის, თუ უფრო კრემლის სცენარით ვითარდება? 
- მე ყოველთვის ვამბობდი და ახლაც გავიმეორებ, მოვლენები პოსტსაბჭოთა სივრცეში არ ხდება გარკვეული ფორმითა თუ მოცემულობით მოსკოვის მონაწილეობის გარეშე. ეს განსაკუთრებით ეხება ბელარუსსაც, რომელსაც კრემლი ყოველთვის მიიჩნევდა თავისი ინტერესების სფეროდ. ყოველივე ის, რაც ბელორუსს ეხება და მინსკში ხდება, მოსკოვის ინტერესშია და რუსეთის მონაწილეობით მიმდინარეობს
ყოველივე ის, რაც ბელარუსს ეხება და მინსკში ხდება, მოსკოვის ინტერესშია და რუსეთის მონაწილეობით მიმდინარეობს
უნდა ითქვას, რომ პრეზიდენტობის კანდიდატების ნაწილი, ისინიც კი რომლებიც სხვადასხვა მიზეზთა გამო არ გახდნენ პრეზიდენტობის კანდიდატები, ყველანი ამათუ იმ ფორმით დაკავშირებული არიან მოსკოვთან.
ისინი ან მუშაობდნენ რუსული“გაზპრომში“, როგორც მაგალითად, ბატონი ბაბარიკა, რომელიც ხელმძღვანელობდა „ბელგაზპრომბანკს“, ან საკმაოდ დიდხანს ცხოვრობდნენ რუსეთში და გამოხატავდნენ თავის მხარდაჭერას რუსეთის ისეთ ქმედებებზე, რომელიც მოსკოვის მიერ ყირიმის ანექსიას უკავშირდებოდა.
ასე მოიქცა ბატონი ტიხანოვსკი, ქალბატონ სვეტლანა ტიხანოვსკაიას მეუღლე. ვიმეორებ, ყველა მათგანი, ვისაც ამ სიტუაციაში ბელორუსში შეიძლება ჰქონდეს პრეტენზიები პრეზიდენტობაზე, სხვადასხვა ფორმით დაკავშირებულია კრემლთან.
ყველა მათგანს, ვისაც ამ სიტუაციაში ბელორუსში შეიძლება ჰქონდეს პრეტენზიები პრეზიდენტობაზე, სხვადასხვა ფორმით დაკავშირებული არიან კრემლთან
- გამოდის, რომ სულ ტყუილად ცდილობენ ლუკაშენკო და კრემლი დაგვარწმუნონ, რომ რაც ახლა ბელარუსის ქუჩებში ხდება, დასავლეთისა და ვაშინგტონის „დამსახურებაა“. 
მე თქვენი ნათქვამი სწორად გავიგე? 
- თუ ლუკაშენკოს საარჩევნო კამპანიისას გაკეთებულ განცხადებებს მივადევნებთ თვალს, დავრწმუნდებით, რომ ყველაფერი ასე მარტივად არაა. მისი განცხადებების შინაარსი და ტონალობა რეგულარულად იცვლებოდა.
მაშინ, როცა ორი კვირის წინ მინსკში რუსული სამხედრო კერძო შეიაღარებული ჯგუფის „ვაგნერელების“ წევრები დააკავეს, მისი განცხადებები საკმაოდ კატეგორიული იყო. ერთი კვირის განმავლობაში მიმდინარეობდა მოლაპარაკებები კიევთან და მოსკოვთან დაკავებულების მინსკში ყოფნის მიზეზების დადგენაზე და კიევისათვის მათ გადაცემაზე.
სამწუხაროდ, უკრაინამ ეს პროცესი შეაჩერა, დროულად არ გაფორმებულა შეთანხმებები ბელორუსთან „ვაგნერელების“ თუნდაც ნაწილის კიევისთვის გადაცემაზე - საუბარია იმ ნაწილზე, ვინც დღემდე უკრაინის მოქალაქეა. უკვე ვიცით, რომ 16 აგვისტოს მინსკმა „ვაგნერელები“ მოსკოვს გადასცა.
მაშინ, როცა ორი კვირის წინ მინსკში რუსული სამხედრო კერძო შეიაღარებული ჯგუფის „ვაგნერელების“ წევრები დააკავეს, ლუკაშენკოს განცხადებები საკმაოდ კატეგორიული იყო... მაშინ იგი ამბობდა - ერთ-ერთი მხარე ვინც სერიოზულად ახდენს ბელორუსში ვითარების გამწვავებასა და დესტაბილიზაციას, არის რუსეთის ფედერაცია... უკვე ვიცით, რომ 16 აგვისტოს მინსკმა „ვაგნერელები“ მოსკოვს გადასცა 
არადა, არჩევნებამდე ლუკაშენკომ ხალხისადმი მიმართვისას და ჟურნალისტ გორდონთან ინტერვიუში ამ თემაზე საკმაოდ ვრცლად ისაუბრა და დაასკვნა - ერთ-ერთი მხარე ვინც სერიოზულად ახდენს ბელორუსში ვითარების გამწვავებასა და დესტაბილიზაციას, არის რუსეთის ფედერაცია.
- რამდენად საფუძვლიანია მტკიცებები, რომ მინსკსა და ბელარუსის სხვა ქალაქებში მიმდინარე პროცესებში აქტიურად მონაწილეობენ რუსეთის მოქალაქეები? 
- იმ რაოდენობის ადამიანებში, რომლებიც ახლა მინსკის ქუჩებში არიან გამოსული, ძალიან ძნელია იმის გარკვევა, ვინ არაა ბელარუსის მოქალაქე და ვინაა რუსეთის მოქალაქე. უნდა ითქვას, ახლა ბელარუსში უპრეცედენტო მოვლენები ხდება. ამ მასშტაბის საპროტესტო აქციები მინსკს არ ახსოვს.
მიუხედავად ამისა, ირიბი ფაქტებით დასტურდება, რომ ბელორუსში მიმდინარე აქციებში რუსეთის მოქალაქეებიც მონაწილეობენ. მაგრამ რანაირი სახით, ეს კიდევ სხვა საკითხია.
ირიბი ფაქტებით დასტურდება, რომ ბელარუსში მიმდინარე აქციებში რუსეთის მოქალაქეებიც მონაწილეობენ. მაგრამ რანაირი სახით, ეს კიდევ სხვა საკითხია
რუსეთის ოფიციალური პოზიციაა, რომ რუსეთი ბელარუსში მიმდინარე პროცესებში არ ერევა, რომ მოსკოვის ინტერესებში არა პროცესები ბელორუსში კონტროლს არ ექვემდებარებოდეს.
- საპრეზიდენტო არჩევნებამდე დამკვირვებელთა ნაწილი მიიჩნევდა, რომ პუტინისთვის მომგებიანი იქნებოდა თუ ლუკაშენკოს ხელისუფლება დასუსტდებოდა. 
მეტიც, პუტინს სულ არ სჭირდება ბელარუსის ლიდერად ისეთი ადამიანის გამოჩენა, რომელიც ქუჩიდან მოვიდოდა და ქუჩის ლიდერი იქნებოდა... 
- დიახ, ასეა. მხოლოდ ერთს დავაზუსტებ - თუ ეს ქუჩის ლიდერი იქნებოდა მომზადებული და ფორმირებული რუსეთის ფედერაციის მიერ.
ახლა ვხედავთ, რომ ამჟამად ქუჩაში დაწყებულ მოძრაობას ლიდერი არ ჰყავს. ახლა ხალხი აქტიურობს. ხალხი კია ხელისუფლების წყარო, მაგრამ ბელორუსში არაა პირდაპირი დემოკრატია.
ამიტომ უნდა იყოს ვიღაც ლიდერი ან ლიდერთა ჯგუფი, რომელიც წარუძღვებოდა საპროტესტო მოძრაობას. ამ ჯგუფს უნდა ჰქონდეს როგორც მინიმუმ მორალური უფლება იყოს სახალხო მოძრაობის ავანგარდში.
- ფაქტია, რომ ლუკაშენკო, როგორც ქვეყნის მმართველი დასუსტებულია და საკმაოდ სერიოზულადაც. 
ვითარებაში, როცა საფრანგეთის პრეზიდენტი მაკრონი მოუწოდებს ევროკავშირს ბელორუსის წინააღმდეგ სანქციების დაწესებას, ამ თემაზე საკმაოდ მკაცრი განცხადებები გაკეთდა ვაშინგტონში, თქვენი დაკვირვებით, სავარაუდოდ როგორი შეიძლება იყოს ბელარუსში დაწყებული პროცესების გაგრძელება? 
- ევროპული ლიდერების ხმაურიანი განცხადებების მიუხედავად, ევროკავშირი არ აპირებს ბელორუსის წინააღმდეგ ეკონომიკური სანქციების დაწესებას. ევროკავშირი საუბრობს სანქციების დაწესებაზე ბელარუსის პოლიტიკური პერსონების წინააღმდეგ. საუბარია კონკრეტულ პირებზე, რომლებაც მოახდინეს იმ პროცესების პროვოცირება, რასაც ახლა ვადევნებთ თვალს და ადამიანის უფლებების დარღვევა.
ევროკავშირი არ აპირებს ბელარუსის წინააღმდეგ ეკონომიკური სანქციების დაწესებას. ევროკავშირი საუბრობს სანქციების დაწესებაზე ბელორუსის პოლიტიკური პერსონების წინააღმდეგ. საუბარია კონკრეტულ პირებზე, რომლებმაც მოახდინეს იმ პროცესების პროვოცირება, რასაც ახლა ვადევნებთ თვალს და ადამიანის უფლებების დარღვევა 
ევროკავშირს ახლა თავისი საკუთარი პრობლემები და კონფლიქტები აქვს. თუ ეს კონფლიქტები არ იქნა მოგვარებული თუნდაც ნაწილობრივ, ევროკავშირი ბელორუსთან დაკავშირებით არც ხმამაღალ განცხადებებს გააკეთებს და არც კონკრეტულ ქმედებებზე წავა.
ევროკავშირში ახლა ყველაზე პრიორიტეტული თემაა თურქეთსა და საბერძნეთს შორის კონფლიქტი, რომელიც ეხება გაზის საბადოს, რომელსაც ერთმანეთს ათენი და ანკარა ედავებიან. ასეთ ფონზე ბელორუსის თემა ევროკავშირისთვის პრიორიტეტული პრობლემა არაა.
ევროკავშირში ახლა ყველაზე პრიორიტეტული თემაა თურქეთსა და საბერძნეთს შორის კონფლიქტი, რომელიც ეხება გაზის საბადოს, რომელსაც ერთმანეთს ათენი და ანკარა ედავებიან. ასეთ ფონზე ბელარუსის თემა ევროკავშირისთვის პრიორიტეტული პრობლემა არაა
- ლონდონში მოღვაწე რუსი პოლიტოლოგი ვლადიმერ პასტუხოვი მიიჩნევს - თუ კრემლმა დაინახა, რომ ბელარუსის რევოლუციის გამარჯვება გარდაუვალი აღმოჩნდა, იგი არ შეეწინააღმდეგება ისტორიის ლოგიკას და შეეცდება რევოლუცია ისეთი სცენარით განვითარდეს, როგორც კრემლს აწყობს. 
იგი არ გამორიცხავს, რომ კრიტიკული სიტუაცია თუ შეიქმნა, კრემლი ლუკაშენკოს გაწირავს. რამდენად დიდია იმის ალბათობა, რომ მოვლენები ბელორუსში ამ სცენარით განვითარდეს? 
- არ მიყვარს ხმაურიანი განცხადებების კეთება და არც კატეგორიული მსჯელობა. რას ნიშნავს ლუკაშენკოს გაწირვა? პოლიტიკაში არც მეგობრები და არც გამყიდველები არ არსებობენ. რუსეთი ბელარუსში ისე იმოქმედებს, როგორც მას აწყობს. თუ კრემლი ჩათვლის, რომ მისთვის მომგებიანია სათავეში ჩაუდგეს და სათავისოდ გამოიყენოს ბელორუსი ხალხის პროტესტი, იგი შეეცდება ამის გაკეთებას.
რუსეთი ბელარუსში ისე იმოქმედებს, როგორც მას აწყობს. თუ კრემლი ჩათვლის, რომ მისთვის მომგებიანია სათავეში ჩაუდგეს და სათავისოდ გამოიყენოს ბელორუსი ხალხის პროტესტი, იგი შეეცდება ამის გაკეთებას
იმის გათვალისწინებით, რომ ბელარუსული ოპოზიციის ძირითადი ნაწილი რუსეთთანაა დაკავშირებული, საკმაოდ მაღალია იმის ალბათობა, რომ მოსკოვი მონაწილეობას მიიღებს ბელორუსის ახალი ხელისუფლების ფორმირებაში.
ვიმეორებ, საუბარია იმაზე კი არაა ლუკაშენკოს გაწირავენ თუ არა, საუბარია იმაზე, რომ მოსკოვი სათავისოდ შეეცდება პროცესებში მონაწილეობას. მეტიც, დარწმუნებული ვარ, მოსკოვში უკვე მიღებულია გადაწყვეტილებები ბელორუსში მოვლენათა განვითარების ყველა სცენარის გათვალისწინებით. ყველაფერი გათვლილია რუსეთის ბანალური ინტერესების გათვალისწინებით.
დარწმუნებული ვარ, მოსკოვში უკვე მიღებულია გადაწყვეტილებები ბელარუსში მოვლენათა განვითარების ყველა სცენარის გათვალისინებით. ყველაფერი გათვლილია რუსეთის ბანალური ინტერესების გათვალისწინებით
- ანუ, მას შემდეგ, რაც ცნობილი გახდა, რომ ლუკაშენკომ და პუტინმა ტელეფონით ისაუბრეს, პუტინი მას დახმარებას დაჰპირდა, ბელარუსის რევოლუციის შედეგების შეჯამება შეიძლება რუსეთის სასარგებლოდ? 
- ჯერაც გაუგებარია თუ როგორ ვითარდება პროცესები ბელარუსში. ახლა მიმდინარე მომენტის თავისებურება იმაშია, რომ ბელორუსის უმსხვილესი საწარმოების მუშები იღებენ მონაწილეობას დემონსტრაციაში.
მათი მოთხოვნები ახლა მხოლოდ ეკონომიკური არაა. ისინიც მოითხოვენ ლუკაშენკოს გადადგომას, დაკავებულების გათავისუფლებას. თუ მომიტინგეთა რაოდენობა კრიტიკულ მასაზე მაღალი იქნება, ასეთ შემთხვევაში მიტინგების გაკონტროლება შეუძლებელი გახდება და თავად აღმოჩნდებიან ვითარების მამოძრავებელი. ასეთ შემთხვევაში საპროტესტო ტალღის ჩახშობა შეუძლებელი იქნება.
- გასაგებია, მაგრამ გაუგებარია ლიდერის ან ლიდერთა ჯგუფის გარეშე როგორ შეძლებს ქუჩის ოპოზიცია ლუკაშენკოს ხელისუფლების თუ გაშვებას არა, ხელისუფლების იძულებას ამ უკანასკნელმა შეასრულოს თუნდაც მათი მოთხოვნების ნაწილი? 
- დიახ, სწორს ბრძანებთ, ლიდერებისა და ლიდერთა ჯგუფის გარეშე საპროტესტო აქციებით ვერაფერს ვერ მიაღწევენ. მაგრამ, არის საკმაოდ დიდი ალბათობა, რომ ხელისუფლებამ მოახდინოს თავისი რიგებიდან ოპოზიციაში თავისი წარმომადგენლის კოოპტირება.
რამდენიმე დღეა აკეთებენ კრიტიკულ განცხადებებს ადამიანები, ვინც ბელორუსის ხელისუფლებაში საკმაოდ მაღალ თანამდებიობებზე იყვნენ. მართალია, ისინი კარგა ხანია ჩრდილში არიან, მაგრამ ფაქტია, რომ ახლა ისინი გააქტიურებულნი არიან, მხარს უჭერენ მომიტინგეებს და საკმაოდ კრიტიკულად აფასებენ ხელისუფლების ქმედებებს.
დიდია ალბათობა, რომ პოლიტიკურ სცენაზე გამოჩდნენ მინსკის ხელისუფლეაბასთან დაახლოებული ადამიანები და ვითარების განმუხტვა თითქოსდა ახალ ლიდერებს დაეკისროს.
დიდია ალბათობა, რომ პოლიტიკურ სცენაზე გამოჩნდნენ მინსკის ხელისუფლებასთან დაახლოებული ადამიანები და ვითარების განმუხტვა თითქოსდა ახალ ლიდერებს დაეკისროს
- შეგიძლიათ რამდენიმე მათგანის ვინაობა დაგვისახელოთ? 
- საკმაოდ სერიოზული განცხადება გააკეთა ბელარუსის ყოფილმა პრემიერ-მინისტრმა სერგეი რუმოსმა. იგი ექსპრემიერია, რომელიც თავის დროზე გახლდათ ინიციატორი საკმაოდ საინტერესო ეკონომიკური რეფორმების.
- თქვენი დაკვირვებით, სავარაუდოდ როგორი დამოკიდებულება აქვს მას დასავლეთის, ანაც იგივე მოსკოვის მიმართ? თან გვარი არც ბელარუსულად ჟღერს?
- მე ასე ვიტყოდი - ბელარუსის ექსპრემიერი სერგეი რუმოსი ერთნაირად ნეიტრალურია როგორც დასავლეთის, ისე მოსკოვის მიმართ.
ბელარუსის ექსპრემიერი რუმოსი ერთნაირად ნეიტრალურია როგორც დასავლეთის, ისე მოსკოვის მიმართ
შესაძლოა, რუმოსი ბელარუსული გვარიც იყოს. ამ გვარის ბელორუსის მოქალაქეები ლიტვასთან მოსაზღვრე ტერიტორებზე საკმაოდ მრავლადაც ცხოვრობენ.
- შესაძლოა გაგიკვირდეთ, მაგრამ საქართველოში საკმაოდ არიან ადამიანები, ვინც თუ ღიად არა, ლატენტურად უჭერენ მხარს ლუკაშენკოს. მათი მტკიცებით, „სასიზღარი დასავლეთი“ ლუკაშენკოს არ პატიობს იმას, რომ მან სსრკ-ს დროინდელი საწარმოები შეინარჩუნა, გადააიარაღა და წარმატებულად ამუშავებს. არ ჩაუტარებია ქვეყანაში ტოტალური პრივატიზაცია და ლიბერალური ეკონომიკური რეფორმები და ასე შემდეგ. 
თქვენი დაკვირვებით, როგორადაც არ უნდა დასრულდეს პროცესები ბელარუსში, ვის ხელში შეიძლება აღმოჩნდეს ბელორუსის საწარმოო რესურსები - დასავლეთისა და რუსი ოლიგარქების თუ ადგილობრივი ჩინოვნიკების, ვინც ხელისუფლებასთან იქნება დაახლოებული?
- სხვათა შორის, ეკონომიკის სფეროში ლიბერალური და საკმაოდ წარმატებული რეფორმები ბელორუსში პრემიერ რუმოსის დროს განხორციელდა.
უნდა ითქვას, რომ ბელარუსში დიდ საწარმოებთან დაკავშირებით ვითარება რთულია. მათი საკმაოდ დიდი ნაწილი დიდი ხანია წამგებიან საწარმოს წარმოადგენს. ისინი სახელმწიფო ბიუჯეტიდან ფინანსდება და დოტაციური საწარმოებია.
თუ ვსაუბრობთ დიდ და საინტერესო ბელარუსულ წარმოებებზე, რომლის მიმართ ქვეყნის შიგნით თუ გარეთ შესაძლოა ინტერესი ჰქონდეთ, მათი რაოდენობა არც ისე დიდია. ერთ-ერთია მინსკის საბურავების გამწევის ქარხანა. იგი ნამდვილად გახლავთ უნიკალური საწარმო.
თუ ვსაუბრობთ დიდ და საინტერესო ბელარუსულ წარმოებებზე, რომელთა მიმართ ქვეყნის შიგნით თუ გარეთ შესაძლოა ინტერესი ჰქონდეთ, მათი რაოდენობა არც ისე დიდია. ერთ-ერთია მინსკის საბურავების გამწევის ქარხანა. იგი ნამდვილად გახლავთ უნიკალური საწარმო
უნიკალური გამოგონებების წყალობით იქ უნიკალური პროდუქცია იქმნება. ამ საწარმოთი რეალურადაა დაინტერესებული რუსეთი, კერძოდ, რუსეთის სამხედრო წარმოება. სხვათა შორის, ამ საწარმოში იმყოფებოდა ლუკაშენკო და აწარმოებდა მოლაპარაკებებს მუშებთან.
იგივე მინსკის სატრაქტორო ქარხანა გახლავთ საწარმო, რომელიც საცავების შევსებაზე მუშაობს - პროდუქციის იმ რაოდენობაზე, რომელიც მანდ მზადდება, მოთხოვნა არაა. ჩვენთან რომ საბჭოთა დოტაციური ეკონომიკა არ იყოს ეს ქარხანა, უბრალოდ, არც იარსებებდა.
ასეთი საწარმოები ბელარუსში საკმაოდ ბევრია. საინტერესო საწარმოებს შორისაა სასუქების მწარმოებელი „ბელორუსკალიი“. ამ საწარმოს მუშებიც გაფიცულები არიან. ასევე საინტერესო საწარმოები არის ნოვოპოლოცკისა და მოზერსკის ნავთობგადამამუშავებელი ქარხნები.
ბელორუსში საინტერესო და მომგებიანი საწარმოების ინტერესი რუსეთს აქვს. რუსეთს არაერთხელ ჰქონია ამ საწარმოების გამოსყიდვის მცდელობები. მხედველობაში მაქვს მინსკის საბურავების გამწევის, „ბელარუსკალიის“, ნოვოპოლოცკისა და მოზორსკის ნავთობგადამამუშავებელი ქარხნები.
ბელარუსში საინტერესო და მომგებიანი საწარმოების ინტერესი რუსეთს აქვს. რუსეთს არაერთხელ ჰქონია ამ საწარმოების გამოსყიდვის მცდელობები. მხედველობაში მაქვს მინსკის საბურავების გამწევის, „ბელარუსკალიის“, ნოვოპოლოცკისა და მოზორსკის ნავთობგადამამუშავებელი ქარხნები
ნავთობგადამამუშავებელი საწარმეობის აქტივების ნაწილი რუსეთს ეკუთნის, მაგრამ საკონტროლო პაკეტები დღემდე ჯერჯერობით ბელარუსის მფლობელობაშია.
- თქვენი პროგნოზით, შეძლებს ლუკაშენკო ძალაუფლების შენარჩუნებას? 
- თუ ლუკაშენკომ ძალაუფლების შესარჩუნება შეძლო, ეს დიდი ხნიათ არ იქნება. ეს იქნება არა მხოლოდ მისი ბოლო ვადა, ეს იქნება მისი ხელისუფლებაში 1-2 წლით ყოფნის ვადა. თუ ლუკაშენკომ ძალაუფლების შენარჩუნება შეძლო, ეს იქნება იმ გარანტიებით დარჩენა, რომ ბელორუსში მალე მოხდება ხელისუფლების ტრანზიტი.
თუ ლუკაშენკომ ძალაუფლების შენარჩუნება შეძლო, ეს იქნება იმ გარანტიებით დარჩენა, რომ ბელორუსში მალე მოხდება ხელისუფლების ტრანზიტი
თუ გარე ძალები ლუკაშენკოს დაეხმარებიან ძალაუფლების შენარჩუნებაში, ისინი მას დაეხმარებიან მხოლოდ გარკვეული პირობებით. მხედველობაში მყავს უპირველესად მოსკოვი და ჩინეთი.
 
„ინტერპრესნიუსი“
კობა ბენდელიანი
 
 </description><pubDate>Thu, 20 Aug 2020 02:37:07 GMT</pubDate></item><item><title>21 აგვისტოდან  დაბა მესტიისა და ლენჯერის გარდა, მესტიის მუნიციპალიტეტის ყველა სოფელი გაიხსნება</title><link>https://www.interpressnews.ge/ka/article/614295-21-agvistodan-daba-mestiisa-da-lenjeris-garda-mestiis-municipalitetis-qvela-sopeli-gaixsneba/</link><description>21 აგვისტოდან მესტიის მუნიციპალიტეტის ყველა სოფელი გაიხსნება, გარდა დაბა მესტიისა და ლენჯერისა. შესაბამისი გადაწყვეტილება კორონავირუსთან დაკავშირებით შექმნილმა უწყებათაშორისმა კომისიამ დღევანდელ სხდომაზე მიიღო.
სახელმწიფო უსაფრთხოების სამსახურის უფროსის მოადგილის, საკოორდინაციო საბჭოს წევრის, ალექსანდრე ხოჯევანიშვილის განცხადებით, აღნიშნულ ორ სოფელში ინტენსიური ტესტირება კვლავ გაგრძელდება.
„უწყებათაშორის საბჭოზე მიღებულ იქნა გადაწყვეტილება, რომ 21 აგვისტოდან გაიხსნება მუნიციპალიტეტის ყველა სოფელი, გარდა დაბა მესტიისა და სოფელ ლენჯერისა. აღნიშნულ ორ სოფელში გაგრძელდება ინტენსიური ტესტირება და არსებული ვითარებიდან გამომდინარე მიიღება შესაბამისი გადაწყვეტილება, რომელიც ასევე ეცნობება მოსახლეობას“, - განაცხადა ალექსანდრე ხოჯევანიშვილმა.
იხილეთ ვიდეო:21 აგვისტოდან დაბა მესტიისა და ლენჯერის გარდა, მესტიის მუნიციპალიტეტის ყველა სოფელი გაიხსნება</description><pubDate>Thu, 20 Aug 2020 02:37:07 GMT</pubDate></item><item><title>მარიამ ქვრივიშვილი - აეროპორტებში მიმდინარეობს მგზავრთნაკადის შერჩევითი პრინციპით ტესტირება - ამ ეტაპისთვის ყველა ტესტის ნიმუში კოვიდ ნეგატიურია</title><link>https://www.interpressnews.ge/ka/article/614318-mariam-kvrivishvili-aeroportebshi-mimdinareobs-mgzavrtnakadis-shercheviti-principit-testireba-am-etapistvis-qvela-testis-nimushi-kovid-negatiuria/</link><description>ტურიზმის ეროვნული ადმინისტრაციის ხელმძღვანელის მარიამ ქვრივიშვილის განცხადებით, აეროპორტებში მზგავრთნაკადის შერჩევითი პრინციპით ტესტირება მიმდინარეობს. როგორც ქვრივიშვილმა საკოორდინაციო საბჭოს სხდომის დასრულების შემდეგ გამართულ პრესკონფერენციაზე განმარტა, ამჟამად არსებული მონაცემებით, კორონავირუსზე ჩატარებული ყველა ტესტის პასუხი უარყოფითია.
„კარგი და პოზიტიური ტენდენციაა, რომ ტურისტული მიზნით ჩვენს ქვეყანაში შემოსული უცხო ქვეყნის მოქალაქეების მასიური ზრდა შეინიშნება. მოგახსენებთ, რომ აეროპორტებში მიმდინარეობს მზგავრთნაკადის შერჩევითი პრინციპით ტესტირება, მოწყობილია შესაბამისი ინფრასტრუქტურა სახელმწიფოს მიერ, რომ ტესტირების კომფორტული რეჟიმი იყოს ყველა ადამიანისთვის, ვინც ჩვენს ქვეყანაში შემოდის. აღნიშნული ტესტირებების საფუძველზე მოხარულები ვართ გაცნობოთ, რომ ამ ეტაპისთვის ყველა აღებული ტესტის ნიმუში არის კოვიდ ნეგატიური, რაც გვაძლევს იმის საშუალებას, რომ ძალიან პოზიტიურად შევხედოთ მომდევნო პერიოდს“,-განაცხადა ქვრივიშვილმა.</description><pubDate>Thu, 20 Aug 2020 02:37:07 GMT</pubDate></item><item><title>კახა კალაძის განცხადებით, რამდენიმე პროექტი, მათ შორის, წერეთლის გამზირის, ქეთევან წამებულის, ვაჟა-ფშაველას ტერიტორიების რეაბილიტაცია, ამ ეტაპზე ვერ დაიწყება</title><link>https://www.interpressnews.ge/ka/article/614326-kaxa-kalazis-gancxadebit-ramdenime-proekti-mat-shoris-ceretlis-gamziris-ketevan-camebulis-vazha-pshavelas-teritoriebis-reabilitacia-am-etapze-ver-daicqeba/</link><description>თბილისის მერის, კახა კალაძის განცხადებით, გარკვეული ინფრასტრუქტურული პროექტები თბილისში, რომლის დაწყებაც დაგეგმილი იყო, ამ ეტაპზე ვერ განხორციელდება, მათ შორის, წერეთლის გამზირის, ქეთევან წამებულის, ვაჟა- ფშაველას, ვეფხი და მოყმის მიმდებარე ტერიტორიების რეაბილიტაცია. კალაძემ მის მოადგილე ირაკლი ხმალაძეს დაავალა, რომ შემოსავლების შესავსებად, საპრივატიზაციო ნუსხა გაზარდოს.
კალაძემ 2021 წლის ბიუჯეტის წინასწარ პარამეტრებზეც ისაუბრა და აღნიშნა, რომ დახმარებების გაცემის კუთხით ის ვერ იქნება ისეთი, როგორიც 2020 წლის ბიუჯეტი იყო.
„მნიშვნელოვანი გარემოება არის ის, რომ 2021 წლის ბიუჯეტის წინასწარი პარამეტრები არსებითად განსხვავდება 2020 წლის ბიუჯეტის წინასწარი ფაქტობრივი პარამეტრებისგან. არსებული პანდემიიდან გამომდინარე გარკვეული პრობლემები შეიქმნა როგორც ქვეყანაში, ასევე, მთელ მსოფლიოში ზოგადად, სერიოზული პრობლემა არის ეკონომიკური მიმართულებით და გულდასაწყვეტია ის, რომ შეიძლება მომდევნო წლის ბიუჯეტი ტრანსფერებითაც, დახმარებებითაც ვერ იყოს ისეთი, როგორც მაგალითად, 2020 წლის ბიუჯეტი.
მინდა ასევე, ჩვენ ინფრასტრუქტურულ პროექტებთან დაკავშირებით მიგაწოდოთ ინფორმაცია. იცით, რომ საკმაოდ ამბიციური გეგმები გვქონდა 2020 წელს პროექტების განხორციელების თვალსაზრისით, თუმცა, სამწუხაროდ, პანდემიის გამო, გარკვეულ პროექტებს ჯერ ვერ ვიწყებთ. ასეთი პროექტებია მაგალითად, წერეთლის გამზირი, რომლის სრული რეაბილიტაცია გვქონდა დაგეგმილი, ასევე ქეთევან წამებული, იქაც იგივე მიდგომები და დამოკიდებულება გვქონდა, ასევე ვაჟა- ფშაველა, ბაგებიდან საბურთალოს მიმართულებით გადამსვლელი ხიდის პროექტის განხორციელება, ასევე ვეფხი და მოყმის მიმდებარე ტერიტორიის მთლიანად განახლება და მოწესრიგება. ეს პროექტები, რომელიც უკვე უნდა დაგვეწყო და განხორციელება მომდარიყო, ამ ეტაპზე არსებული რეალობიდან გამომდინარე, ვერ ვიწყებთ, თუმცა, ჩვენ ძალიან დიდი იმედი გვაქვს, რომ წლის ბოლოს, მომავალი წლის დასაწყისში შესაძლებელი იქნება ამ პროექტების განხორციელება. ანუ ყველა იმ პროექტს, რომელსაც დღეს ვერ ვიწყებთ, არ ნიშნავს იმას, რომ ისინი არ განხორციელდება, უბრალოდ დროში გადაიწევს.
მინდა ასევე, ვიცე- მერს, ირაკლი ხმალაძეს დავავალო, რომ რაც შეიძლება მივიძიოთ კიდევ, შეიძლება ეს იყოს მიწები თუ შენობა- ნაგებობები იმისთვის, რომ მოხდეს გაყიდვა, თანხების შემოსვლა, რადგან შემოსავლების ნაწილშიც სერიოზული კლება და პრობლემები გვაქვს. მესმის, რომ ბევრი რამ დახურულია არსებული ვითარებიდან გამომდინარე და ჯერ კიდევ არ არის ეკონომიკური აქტივობები, რომელიც მნიშვნელოვანი იყო ჩვენი ბიუჯეტისთვის. შესაბამისად, მოიძიეთ ყველაფერი იმისთვის, რომ გავზარდოთ შემოსავლები, ჩავრთოთ ბიზნეს- სექტორი და რაც გვაქვს შესაძლებლობა საპრივატიზაციო ნუსხა კიდევ უფრო გავზარდოთ, რომ გვქონდეს მეტი შემოსავალი. ამით შევძლებთ მეტი პროექტის განხორციელებას, მეტი ადამიანის დახმარებას,“- განაცხადა კახა კალაძემ.</description><pubDate>Thu, 20 Aug 2020 02:37:07 GMT</pubDate></item><item><title>ოკუპირებული „სამხრეთ ოსეთი“ ქართულ მხარეს მათი ე.წ. მოქალაქეების პროექტებში ჩართვის მცდელობაში ადანაშაულებს</title><link>https://www.interpressnews.ge/ka/article/614345-okupirebuli-samxret-oseti-kartul-mxares-mati-ec-mokalakeebis-proektebshi-chartvis-mcdelobashi-adanashaulebs/</link><description>ოკუპირებული „სამხრეთ ოსეთის“ დე ფაქტო ხელისუფლება საქართველოს მთავრობას ოკუპირებული რეგიონის ე.წ. მოქალაქეებს თავის პროექტებში ჩართვის მცდელობაში ადანაშაულებს.
 
„საქართველოს მოქალაქე ურუზმაგ ქარქუსოვი - ორგანიზაცია „გლობალ ეკონომიკის“ ხელმძღვანელი ოსური საზოგადოების აქტივისტის ზ. გაზაევას მეშვეობით დაუკავშირდა სამხრეთ ოსეთის მოქალაქეს, „სახალხო პარტიის“ წევრს ტ. გაგლოევას ქართული გეგმების ლობირების მიზნით სამხრეთ ოსეთში თითქოსდა მინი ელექტროსადგურის მშენებლობასთან დაკავშირებით, ასევე მყარი ნარჩენების გადამამუშავებელი საწარმოს ცხინვალის მახლობლად მშენებლობასთან დაკავშირებით. ამ პროექტების საერთო ღირებულება 120 მილიონი აშშ დოლარია“, - ნათქვამია ე.წ. „სამხრეთ ოსეთის“ დეფაქტო საგარეო საქმეთა სამინისტროს განცხადებაში.
 
მათივე ცნობით, გაგლოევას თბილისიდან გადაეგზავნა შესაბამისი დოკუმენტები, რომლებიც გაფორმებულია როგორც პროექტები, რომლებიც გამიზნულია წინაპირობის შესაქმნელად „სამხრეთ ოსეთის“ ფინანსური და ეკონომიკური დამოუკიდებლობისთვის.
 
მათივე ინფორმაციით, დადგინდა, რომ მთავარი პოტენციური სპონსორია „ქართუ ბანკი“, რომელიც ბიძინა ივანიშვილს ეკუთვნის, ასევე ფონდი „რაკლი“, რომლის შემადგენელი ნაწილია ცნობილი „საქართველოს თანაინვესტირების ფონდი“.
დე ფაქტო უწყების ცნობით, ამ ყველაფრის მიღმა, თვალნათლივ ჩანს, რომ საქართველოს სპეცსამსახურები დგანან.
 
ოკუპირებული სამხრეთ ოსეთის დეფაქტო საგარეო უწყება აცხადებს, რომ ამ მომენტში ვერავითარი ურთიერთობა ვერ ექნება ქვეყანასთან, „რომლის ხელმძღვანელობა პასუხისმგებლობას არ იღებს 2008 წელს მისი არმიის მიერ სამხრეთ ოსეთზე თავდასხმისთვის“.
 </description><pubDate>Thu, 20 Aug 2020 02:37:07 GMT</pubDate></item><item><title>დიმიტრი პესკოვი - რუსეთის მხრიდან ბელარუსისთვის სამხედრო დახმარების გაწევის აუცილებლობა არ არსებობს</title><link>https://www.interpressnews.ge/ka/article/614359-dimitri-peskovi-rusetis-mxridan-belarusistvis-samxedro-daxmarebis-gacevis-aucilebloba-ar-arsebobs/</link><description>კრემლში ვერ ხედავენ იმის აუცილებლობას, რომ ბელარუსს სამხედრო დახმარება გაუწიონ კოლექტიური უსაფრთხოების შესახებ შეთანხმების ორგანიზაციის ფარგლებში, - ამის შესახებ კრემლის პრესსპიკერმა დიმიტრი პესკოვმა განაცხადა.
 
„თქვენ იცით, რომ ახლა არ არსებობს ასეთი აუცილებლობა და ბელარუსის ხელისუფლებამ თავადაც აღიარა ეს“, - განაცხადა პესკოვმა.
 
კითხვაზე, მიდის თუ არა საუბარი ბელარუსისთვის სამხედრო დახმარების თაობაზე საგარეო საფრთხის შემთხვევაში, ან რევოლუციის შემთხვევაში, პესკოვმა უპასუხა: „მე უკვე ვუპასუხე თქვენ კითხვას“.
 
ჟურნალისტის თხოვნაზე, კომენტარი გაეკეთებინა მედიაში გავრცელებულ ინფორმაციაზე, რომ ბელარუსის საზღვართან იგზავნება რუსული სამხედრო ტექნიკის კოლონები, პესკოვმა განაცხადა, რომ „რუსეთის სამხედრო ტექნიკა განთავსებულია რუსეთის მთელ ტერიტორიაზე, ამიტომ აქ საკომენტარო არაფერია“.
 
„ჩვენ გამოვდივართ იქიდან, რომ ბელარუსები თავად გადაწყვეტენ თავის პრობლემებს დიალოგის ფარგლებში, სამართლებრივ ჩარჩოში და გარედან ყოველგვარი ჩარევის გარეშე“, - განაცხადა კრემლის პრესსპიკერმა.
 </description><pubDate>Thu, 20 Aug 2020 02:37:07 GMT</pubDate></item><item><title>შაქარაშვილის განზრახ მკვლელობაში ბრალდებული არასრულწლოვნის მამა აცხადებს, რომ საქმის გამოძიება დამოუკიდებლად დაიწყო</title><link>https://www.interpressnews.ge/ka/article/614381-shakarashvilis-ganzrax-mkvlelobashi-braldebuli-arasrulclovnis-mama-acxadebs-rom-sakmis-gamozieba-damoukideblad-daicqo/</link><description>გიორგი შაქარაშვილის განზრახ მკვლელობაში ბრალდებული ერთ-ერთი არასრულწლოვნის ზ.ხ.-ს მამის თამაზ ხომასურიძის ინფორმაციით, მისმა ოჯახმა შაქარაშვილის საქმეზე გამოძიება დამოუკიდებლად დაიწყო.
როგორც თამაზ ხომასურიძემ ჟურნალისტებს გენერალურ პროკურატურასთან განუცხადა, დამოუკიდებელი საგამოძიებო მოქმედებები ოჯახმა დაიწყო მას შემდეგ, რაც შაქარაშვილის გარდაცვალების შესახებ შეიტყვეს და ის ამ დრომდე გრძელდება.
ხომასურიძის თქმით, ამ საგამოძიებო მოქმედებებით ოჯახი ცდილობს დაამტკიცოს, რომ მისი არასრულწლოვანი შვილის ზ.ხ.-ს ბრალეულობა არ იკვეთება გიორგი შაქარაშვილის განზრახ მკვლელობაში.
თამაზ ხომასურიძე ირწმუნება, რომ ის წარსულში რამდენიმე უწყებაში მუშაობდა, მათ შორის, კონტრდაზვერვაში, იუსტიციის სპეცრაზმში და დაზვერვის სპეციალურ დივერსიულ ჯგუფში. მისივე განცხადებით, სწორედ ყოფილი თანამშრომლები ეხმარებიან დამოუკიდებელ საგამოძიებო მოქმედებებში. ამასთან, თამაზ ხომასურიძე თავს იკავებს, დააკონკრეტოს ჩამოთვლილთაგან კონკრეტულად, რომელი უწყებების ყოფილი თანამშრომლები ეხმარებიან მას.
მისი თქმით, საქმეში ჩართულია დაახლოებით 40-ზე მეტი პირი.
თამაზ ხომასურიძის განცხადებით, დამოუკიდებელი საგამოძიებო მოქმედებების შედეგად საქმეში კონკრეტული ფაქტებია გამოკვეთილი, თუმცა არ აკონკრეტებს, რა ფაქტებზეა საუბარი. ამასთან, თამაზ ხომასურიძე განმარტავს, რომ ამ საგამოძიებო მოქმედებების შესახებ ადვოკატი არ არის ინფორმირებული.
თამაზ ხომასურიძის თქმით, აღნიშნულ საგამოძიებო მოქმედებებთან დაკავშირებით, თუ პროკურატურას შეკითხვები გაუჩნდა არ უპასუხებს, რადგან მიიჩნევს, რომ კანონს არ არღვევს.
“ჩვენს ინტერესებს ვიცავთ, თუმცა ვერ გეტყვით ვინ მეხმარება საგამოძიებო მოქმედებებში. გეტყვით იმას, რომ ჩემი ყოფილი კოლეგები, ხმის დაშიფვრის ოფიცრები არიან ჩართულები. ასე ვთქვათ, სპეციალისტები ჩავნერგე, რომლებსაც სპეციალური სკოლა აქვთ გავლილი. მინიმუმ ხუთწლიანი გამოცდილების მქონე, სერიოზული ხალხია, რომლებსაც გამოძიება არ ესწავლებათ, თავის დროზე რუსეთის აგენტებს ავლენდნენ. თუ რა მეთოდებით ვიკვლევთ საქმეს ვერ გეტყვით, თუმცა ვცდილობთ, რომ კანონი არ დავარღვიოთ. უკვე ვართ იმ ეტაპზე, რომ ჩვენთვის ყველაფერი ნათელია. ახლა, ვაგროვებთ მტკიცებულებებს. რომ გითხრათ იმის შესახებ, თუ რა მოქმედებებს ვატარებთ, შეიძლება, აქედან ხელბორკილებით წამიყვანონ. ჩანერგილი გვყავს ხალხი ყველასთან ვინც საქმეშია. გამოკვეთილია ის, რომ ამირხანაშვილი და შაქარაშვილი ერთად იმალებოდნენ ფერადი შენობის უკან. უნდა დავაზუსტოთ ვინ მოკლა გიორგი შაქარაშვილი, თუ ის მოკლეს. ვინ მეხმარება, ნუ მკითხავთ, მაგას არავის ვეტყვი“,- განაცხადა ხომასურიძემ.
 </description><pubDate>Thu, 20 Aug 2020 02:37:07 GMT</pubDate></item><item><title>შაქარაშვილის განზრახ მკვლელობაში ბრალდებული არასრულწლოვნის ბებია პროკურატურასთან შეუძლოდ გახდა და კლინიკაში გადაიყვანეს</title><link>https://www.interpressnews.ge/ka/article/614399-shakarashvilis-ganzrax-mkvlelobashi-braldebuli-arasrulclovnis-bebia-prokuraturastan-sheuzlod-gaxda-da-klinikashi-gadaiqvanes/</link><description>გიორგი შაქარაშვილის განზრახ მკვლელობის საქმეზე ბრალდებული არასრულწლოვნის ზ.ხ-ს ბებია ლიანა ხომასურიძე, პროკურატურის შენობასთან შეუძლოდ გახდა.
პროკურატურასთან სასწრაფო დახმარების ეკიპაჟი გამოიძახეს, ექიმებმა ლიანა ხომასურიძეს პირველადი დახმარება აღმოუჩინეს, რის შემდეგაც კლინიკაში გადაიყვანეს.
ლიანა ხომასურიძის ახლობლების განმარტებით, მას ორი დღეა საკვები არ მიუღია.
ლიანა ხომასურიძე ბრალდებული არასრულწლოვნის ზ.ხ-ს მამის თამაზ ხომასურიძის პროტესტს დღეს შეუერთდა. მისი თქმით, არასრულწლოვანი შვილთაშვილი ითხოვს, რომ სიცრუის დეტექტორი გაიაროს, ასევე დეტექტორი გაიარონ მოწმეებმა გური ამირხანაშვილმა, იაკობ ბრეგვაძემ და “ტოიოტა ქამრის“ მარკის ავტომობილის მგზავრებმა. ლიანა ხომასურიძე მიიჩნევს, რომ მისი შვილთაშვილი გიორგი შაქარაშვილის განზრახ მკვლელობაში არ მონაწილეობდა და ის უდანაშაულოა. „დამტკიცდეს სიმართლე თუ დამნაშავეა დაისაჯოს გინდ ჩემი იყოს,“- განაცხადა ლიანა ხომასურიძემ.
 </description><pubDate>Thu, 20 Aug 2020 02:37:07 GMT</pubDate></item><item><title>მამუკა მდინარაძე ოპოზიციაზე - ხმების დაცვა მათ არავისგან არ სჭირდებათ, რეალურად სახელმწიფოს დასჭირდება მათი დესტრუქციისგან საზოგადოების დაცვა</title><link>https://www.interpressnews.ge/ka/article/614384-mamuka-mdinaraze-opoziciaze-xmebis-dacva-mat-aravisgan-ar-schirdebat-realurad-saxelmcipos-daschirdeba-mati-destrukciisgan-sazogadoebis-dacva/</link><description>ეს არის ახალი ამბის, ე.წ. ნიუსის შექმნის მცდელობა, თორემ ხმების დაცვა მათ არავისგან არ სჭირდებათ, რეალურად სახელმწიფოს დასჭირდება მათი დესტრუქციისგან საზოგადოების დაცვა, - ამის შესახებ ვიცე-სპიკერმა მამუკა მდინარაძემ ოპოზიციის მიერ მიღებულ დეკლარაციასთან დაკავშირებით განაცხადა.
მამუკა მდინარაძის განცხადებით, სახელისუფლებო გუნდის, მმართველი პარტიის და ქვეყნის ინტერესები დემოკრატიულობასთან და არჩევნების გამჭვირვალედ ჩატარებასთან დაკავშირებით ერთმანეთს ემთხვევა და პანდემიისგან შექმნილი ვითარების მიუხედავად, მაქსიმალურად მეტი დამკვირვებელი იქნება საპარლამენტო არჩევნებზე, რომ მათ დადონ ობიექტური, მიუკერძოებელი დასკვნა და საკუთარი თვალით ნახონ როგორი ხარისხით, როგორი გამჭვირვალობით ჩატარდება 2020 წლის არჩევნები.
„ეს არის რეალობა რაც დღეს გვაქვს და არჩევნები ჩატარდება დემოკრატიული პრინციპების სრული დაცვით. ჩვენ ვცდილობთ, რომ მიუხედავად ამ პანდემიისა და იმ სიტუაციისა, რაც დღეს მსოფლიოში არის შექმნილი, რაც შეიძლება მეტი დამკვირვებელი მოვიწვიოთ და ჩამოვიყვანოთ იმისათვის, რომ მათ დადონ ობიექტური, მიუკერძოებელი დასკვნა და საკუთარი თვალით ნახონ როგორი ხარისხით, როგორი გამჭვირვალობით ჩატარდება 2020 წლის არჩევნები. ეს შედის მხოლოდ და მხოლოდ ჩვენს ინტერესებში და ეს შედის ქვეყნის ინტერესებში. და ძალიან კარგია, რომ მე ამაზე თავისუფლად ვსაუბრობ. როდესაც ჩვენი სახელისუფლებო გუნდის, მმართველი პარტიის „ქართული ოცნების“ და ქვეყნის ინტერესები დემოკრატიულობასთან და არჩევნების გამჭვირვალედ ჩატარებასთან დაკავშირებით ერთმანეთს ემთხვევა“, - განაცხადა მამუკა მდინარაძემ.</description><pubDate>Thu, 20 Aug 2020 02:37:07 GMT</pubDate></item><item><title>ოკუპირებულ აფხაზეთში კორონავირუსის 19 ახალი შემთხვევა გამოვლინდა</title><link>https://www.interpressnews.ge/ka/article/614387-okupirebul-apxazetshi-koronavirusis-19-axali-shemtxveva-gamovlinda/</link><description>ოკუპირებულ აფხაზეთში, გასული დღე-ღამის განმავლობაში, კორონავირუსზე ტესტი 163 ადამიანს ჩაუტარდა და მათგან ვირუსი 19 ადამიანს დაუდასტურდა. ინფორმაციას ადგილობრივი მედია ე.წ. ოპერატიულ შტაბზე დაყრდნობით ავრცელებს.
19 აგვისტოს მონაცემებით, გუდაუთის ცენტრალურ რაიონულ საავადმყოფოში კორონავირუსით ინფიცირებული 22 პაციენტი მკურნალობს.
დე ფაქტო რეჟიმის ბოლო მონაცემებით, აფხაზეთში ამ დრომდე კორონავირუსი სულ 221 ადამიანს გამოუვლინდა. მათგან 80 ადამიანი განიკურნა, სამი შემთხვევა კი ლეტალურად დასრულდა.
 </description><pubDate>Thu, 20 Aug 2020 02:37:07 GMT</pubDate></item><item><title>გია ხუხაშვილი - პოლიტიკური ელიტა გადამწიფებული თინეიჯერია, რაც აწყობს იმას იჯერებს, რაც არ აწყობს, ტყუილია - თითქოს, NDI-ს მიმართ რევერანსებია, ამასთან შეურაცხყოფას აყენებენ</title><link>https://www.interpressnews.ge/ka/article/614392-gia-xuxashvili-politikuri-elita-gadamcipebuli-tineijeria-rac-acqobs-imas-ijerebs-rac-ar-acqobs-tquilia-titkos-ndi-s-mimart-reveransebia-amastan-sheuracxqopas-aqeneben/</link><description>თითქოს, NDI-ს მიმართ რევერანსებია, ამასთანავე, შეურაცხოფას აყენებენ და ერთ წინადადებაში ახერხებენ ამას, - ამის შესახებ ექსპერტმა გია ხუხაშვილმა განაცხადა, რითაც NDI-ს ანგარიშთან დაკავშირებით გაკეთებული განცხადებები შეაფასა.
ხუხაშვილის განმარტებით, ეს საქართველოს პოლიტიკური ელიტის არაპროფესიონალიზმზე მეტყველებს, რომელიც იმას იჯერებს, რაც აწყობს და ტყუილად რაცხავს იმას, რაც მის ინტერესებს ეწინააღმდეგება.
„ეს არის ჩვენი პოლიტიკური ელიტის უმწიფარობა, არაპროფესიონალიზმი, უტიფრობა, რომელიც ვერ გაიზარდა. გადამწიფებული თინეიჯერია ეს პოლიტიკური ელიტა, რომელსაც, რაც აწყობს იმას იჯერებს და რაც თვითონ არ აწყობს, მის ხედვებს არ შეესაბამება, ეს ყველაფერი მისთვის ტყუილია. ოპოზიციაც ასე აზროვნებს, მარტო ხელისუფლებას არ ეხება ეს. ეს თავისთავად აბსურდია, როდესაც აცხადებ, რომ ნდობას უცხადებ ხელმძღვანელს, მაგრამ არ ენდობი მის თანამშრომელს - ძალიან სასაცილოა. მე NDI-ს ვენდობი, მაგრამ არ ვენდობი იმ ადამიანებს, ვინც მისი დაკვეთით კვლევას ატარებენ - ეს არის უხარისხო ვირეშმაკობა, უშინაარსო და უაზრო. თითქოს NDI-ს მიმართ რევერანსებია, მაგრამ, ამასთანავე, შეურაცხოფას აყენებენ და ერთ წინადადებაში ახერხებენ ამას“, - განაცხადა გია ხუხაშვილმა.
მისივე განმარტებით, საარჩევნო გარემოს გაჯანსაღების პროცესი ორეტაპიანია და საკანონმდებლო ცვლილებებთან ერთად არანაკლებ მნიშვნელოვანია არჩევნების ადმინისტრირების პროცესი.
„ძალაუფლების ბოროტად გამოყენება არჩევნების პროცესში სხვადასხვა ფორმით, მოსყიდვით, პროპაგანდით, კონტროლირებადი მედიის საშუალებით, ამომრჩევლისთვის ტვინის გამორეცხვით, ვირტუალური დაპირისპირების პროპაგანდირებით, ბუნებრივია, ძალადობრივი მეთოდია, მით უმეტეს, 21-ე საუკუნეში, როდესაც საინფორმაციო ნაკადები დიდწილად განსაზღვრავენ საზოგადოების განწყობებს. გარდა ამისა, რა თქმა უნდა, პირდაპირი და ირიბი მოსყიდვები და ეს ყველაფერი, რა თქმა უნდა, ქმნის არაჯანსაღ საარჩევნო ვითარებას. რა ხდება არჩევნების დღეს, ეს კიდევ ცალკე საკითხია. ეს არ არის მხოლოდ ამ ხელისუფლების პრობლემა, ძალაუფლების ბოროტად გამოყენება ლაიტმოტივად გასდევს მთელს უახლეს ისტორიას და მასზე არცერთი ხელისუფალი უარს არ ამბობდა. ალბათ, ამაზეა საუბარი NDI-ს კვლევაშიც, რომ ადმინისტრირების ეტაპი არის არანაკლებ მნიშვნელოვანი ვიდრე საკანონმდებლო ცვლილებები“, - განაცხადა გია ხუხაშვილმა.
 </description><pubDate>Thu, 20 Aug 2020 02:37:07 GMT</pubDate></item><item><title>ხატია დეკანოიძე აცხადებს, რომ ისანში მაჟორიტარობის კანდიდატის დაყენების საკითხი „ნაციონალურ მოძრაობაში“ განიხილეს, თუმცა გადაწყვეტილება არ მიუღიათ</title><link>https://www.interpressnews.ge/ka/article/614393-xatia-dekanoize-acxadebs-rom-isanshi-mazhoritarobis-kandidatis-daqenebis-sakitxi-nacionalur-mozraobashi-ganixiles-tumca-gadacqvetileba-ar-miugiat/</link><description>„ნაციონალური მოძრაობის“ წევრი ხატია დეკანოიძე აცხადებს, რომ პარტიაში ისნის მაჟორიტარულ ოლქში „ნაციონალური მოძრაობიდან“ მაჟორიტარი კანდიდატის დაყენების საკითხი განიხილეს. თუმცა, როგორც დეკანოიძე აღნიშნავს, ჯერჯერობით გადაწყვეტილება მიღებული არ არის.
როგორც მან „ინტერპრესნიუსს“ განუცხადა, დეტალებზე არ ისაუბრებს. მისივე თქმით, ამომრჩეველს აღნიშნულის თაობაზე გარკვეული წუხილი აქვს.
„ჩვენი ამომრჩევლის გულისწუხილია, რომ ჩვენ ისანში მაჟორიტარობის კანდიდატი არ გვყავს, იმდენად რამდენადაც ისნის ორგანიზაცია ძალიან ძლიერად არის წარმოდგენილი. ცოტა უსამართლოდ ეჩვენებათ, რომ 3-პროცენტიან პარტიასაც ორი კანდიდატი ჰყავს საბურთალოსა და ისანში და ჩვენც სულ ორი კანდიდატი გყავს. რომ არ დაგიმალოთ, ეს საკითხი განვიხილეთ, მაგრამ გენერალური გადაწყვეტილება დღეს არ მიგვიღია“,- განაცხადა დეკანოიძემ.
კითხვაზე, ხომ არ ნიშნავს აღნიშნული ოპოზიციასთან შეთანხმების დარღვევად, დეკანოიძე პასუხობს, რომ ჯერჯერობით საკითხზე გადაწყვეტილება არ არის მიღებული და შესაბამისად, არგუმენტაციაზე ვერ ისაუბრებს.
„გიორგი ვაშაძე იყო ჩვენი ერთობის წევრი, ამ ერთობიდან გავიდა. სამწუხაროდ, მოხდა, რომ მათ ორი კანდიდატი ჰყავთ-საბურთალოსა და ისანში, რაც არ უნდა ჰყოლოდათ. არგუმენტაცია ჩვენ ამომრჩეველს საკმარისზე მეტი აქვს, მაგრამ ჯერჯერობით არ მინდა ამ არგუმენტაციაში შესვლა და მინდა, რომ საბოლოო გადაწყვეტილებამდე მივიდეთ. მოლაპარაკებების საგანი იყო, რომ გიორგი ვაშაძე 5 ნომრით უნდა დამდგარიყო“,- განაცხადა დეკანოიძემ.
 
 </description><pubDate>Thu, 20 Aug 2020 02:37:07 GMT</pubDate></item><item><title>მედია - ალექსანდრე ლუკაშენკომ პრემიერ-მინისტრი დანიშნა და მთავრობის შემადგენლობა დაამტკიცა</title><link>https://www.interpressnews.ge/ka/article/614394-media-aleksandre-lukashenkom-premier-ministri-danishna-da-mtavrobis-shemadgenloba-daamtkica/</link><description>ბელარუსის პრეზიდენტმა ალექსანდრე ლუკაშენკომ პრემიერ-მინისტრის თანამდებობაზე კვლავ რომან გოლოვჩენკო დანიშნა. პრეზიდენტმა შესაბამის განკარგულებას ხელი 19 აგვისტოს მოაწერა. ინფორმაციას სააგენტო БЕЛТА პრეზიდენტის პრესსამსახურზე დაყრდნობით ავრცელებს.
კიდევ ერთი ბრძანებულებით, ალექსანდრე ლუკაშენკომ მთავრობის წევრებიც დანიშნა.
აღსანიშნავია, რომ ახალ მთავრობაში პოსტი შეინარჩუნა ბელარუსის შინაგან საქმეთა მინისტრმა იური კარაევმა.
 </description><pubDate>Thu, 20 Aug 2020 02:37:07 GMT</pubDate></item><item><title>კახა კალაძე NDI-ის ანგარიშზე - ძალიან ბევრი უზუსტობაა, არჩევნები ჩატარდება მშვიდ გარემოში, ყველა პოლიტიკურ სუბიექტს მიეცემა თანაბარი შესაძლებლობა</title><link>https://www.interpressnews.ge/ka/article/614396-kaxa-kalaze-ndi-is-angarishze-zalian-bevri-uzustobaa-archevnebi-chatardeba-mshvid-garemoshi-qvela-politikur-subiekts-miecema-tanabari-shesazlebloba/</link><description> დედაქალაქის მერის, კახა კალაძის განცხადებით, NDI-ის ანგარიშში, სადაც წინასაარჩევნო გარემოა შეფასებული, უზუსტობებია.
როგორც კალაძემ ჟურნალისტებს განუცხადა, არჩევნები ჩატარდება მშვიდ გარემოში, სადაც ყველა პოლიტიკურ სუბიექტს თანაბარი შესაძლებლობა მიეცემა, რომ საზოგადოებას საკუთარი ხედვა წარუდგინოს.
“აშკარად გარკვეული უზუსტობები არის და რატომ არის ეს უზუსტობები, რა თქმა უნდა, უნდა ვკითხოთ მათ, ვინ გააკეთა, ვინ იყო, ვინ იკვლევდა. ხომ უნდა არსებობდეს ფაქტები? ძალიან ბევრი უზუსტობაა. არჩევნები ჩატარდება მშვიდ გარემოში, სადაც ყველა პოლიტიკურ სუბიექტს მიეცემა თანაბარი შესაძლებლობა, რომ საზოგადოებას წარუდგინოს საკუთარი ხედვა, მიაწოდონ თავიანთი გეგმები, თუ როგორ ფიქრობენ ქვეყნის განვითარებას, წარუდგინონ პროგრამები, ამის შესაძლებლობა ყველა პოლიტიკურ პარტიას მიეცემა თანაბარ პირობებში”,- განაცხადა კალაძემ.
ცნობისთვის, არჩევნებთან დაკავშირებით NDI-ის ანგარიშში წერია, რომ არჩევნების სანდოობასთან დაკავშირებული გარკვეული საკითხები კვლავ გამოწვევად რჩება, “რაც კიდევ უფრო აძლიერებს პოლარიზაციას და საარჩევნო პროცესის მიმართ საზოგადოების ნდობას აკნინებს”.
 </description><pubDate>Thu, 20 Aug 2020 02:37:07 GMT</pubDate></item><item><title>საქართველოს პარლამენტის მიმდებარე ტერიტორიის რეაბილიტაცია დასრულდა</title><link>https://www.interpressnews.ge/ka/article/614401-sakartvelos-parlamentis-mimdebare-teritoriis-reabilitacia-dasrulda/</link><description>პარლამენტის მიმდებარე ტერიტორიის რეაბილიტაცია დასრულდა. ამის შესახებ ინფორმაციას თბილისის მერი კახა კალაძე სოციალურ ქსელში ავრცელებს. 
მისივე ინფორმციით, დაახლოებით, 2 000 კვ.მ ფართობზე, მოხდა ძველი, ამორტიზებული ფილების დემონტაჟი; შეიცვალა წყალგაყვანილობა;მოწესრიგდა სანიაღვრე სისტემა;მოეწყო რკინა-ბეტონის არმირებული ფილა და ჰიდროიზოლაციის ფენა; პერიმეტრი კაბელარხებით დაიქსელა და ტერიტორია მოპირკეთდა ბუნებრივი ქვის ფილებით; ფილებს შორის დამონტაჟდა დეკორატიული სანათი; განხორციელდა გაუქმებული თბოქსელის დემონტაჟი, რომელიც ათეული წლებია აღარ ფუნქციონირებდა; ტერიტორიაზე შენარჩუნდა ის ფილები, რომელზეც 1989 წლის 9 აპრილს, მშვიდობიანი მომიტინგეების სისხლი დაიღვარა.
რესტავრაცია ჩაუტარდა 9 აპრილის მემორიალს; დამონტაჟდა დეკორატიული განათება და განთავსდა სკამები;დაირგო 2000-მდე ნერგი, მათ შორის: ლოროპეტალუმი, მარადმწვანე ძახველი, ოლეანდრა, ფიტოსფორუმი, ბზა, როზმარინი, ვაციწვერა, ჭრელფოთოლა ლუგუსტრუმი, კვიდო.
მერის ინფორმაციით, თარგებში მოეწყო წვეთოვანი სარწყავი სისტემა;განახლდა ტერიტორიაზე არსებული შადრევანი; გამოიცვალა აუზის განათება;განახლდა ელექტროსისტემა და შადრევნის წინა ფასადი;აუზის იატაკზე მოეწყო მოზაიკა; მოეწყო ახალი გარეგანათების ქსელი.</description><pubDate>Thu, 20 Aug 2020 02:37:07 GMT</pubDate></item><item><title>ლევან იოსელიანი - ოპოზიციამ მოახერხა და გამარჯვების ყველაზე მაღალი ალბათობის მქონე კანდიდატს კონკურენტი დაუყენა</title><link>https://www.interpressnews.ge/ka/article/614357-levan-ioseliani-opoziciam-moaxerxa-da-gamarjvebis-qvelaze-magali-albatobis-mkone-kandidats-konkurenti-dauqena/</link><description>ოპოზიციამ მოახერხა და გამარჯვების ყველაზე მაღალი ალბათობის მქონე კანდიდატს კონკურენტი დაუყენა, - ამის შესახებ “ალეკო ელისაშვილი-მოქალაქეების“ პოლიტსაბჭოს წევრმა ლევან იოსელიანმა განცხადა.
ლევან იოსელიანის თქმით, აუხსნელია, რატომ უნდა გადადგა ნაბიჯი, რომელიც ძლიერი კონკურენტის დასუსტებისკენ არის მიმართული.
მისივე განცხადებით, მსგავსი შეცდომა ოპოზიციამ ერთხელ უკვე დაუშვა და ახლაც, იმეორებს.
“საბურთალო გადაიქცა მთავარ საჯილდაო ქვად და ეს გასაკვირი არაა, რადგან ერთადერთი მოგების შესაძლებლობის მქონე კანდიდატი ალეკო ელისაშვილის სახით დგას საბურთალოზე. გაერთიანებულმა ოპოზიციამ მოახერხა და გამარჯვების ყველაზე მაღალი ალბათობის მქონე კანდიდატს კონკურენტი დაუყენა, რაც კიდევ ერთხელ ადასტურებს, იმ ფაქტს რომ გაერთიანებული ოპოზიციისთვის მთავარი მხოლოდ პროცესში მონაწილეობაა და არა გამარჯვება. სხვა შემთხვევაში აუხსნელია, რატომ უნდა გადადგა ნაბიჯი, რომელიც მხოლოდ ყველაზე ძლიერი კანდიდატის დასუსტებისკენ არის მიმართული. ოპოზიციამ ეს შეცდომა უკვე დაუშვა 2017 წელს, თვითმმართველობის არჩევნებზე და იმავეს იმეორებს დღესაც და ამით მაშინ გამარჯვებული დარჩა ხელისუფლება“, - აცხადებს იოსელიანი, რომლის კომენტარსაც პარტიის პრესსამსახური ავრცელებს.</description><pubDate>Thu, 20 Aug 2020 02:37:07 GMT</pubDate></item><item><title>რომის პაპი - სამწუხარო იქნება, თუ კორონავირუსის ვაქცინასთან დაკავშირებით პრიორიტეტი მდიდრებს მიენიჭებათ</title><link>https://www.interpressnews.ge/ka/article/614363-romis-papi-samcuxaro-ikneba-tu-koronavirusis-vakcinastan-dakavshirebit-prioriteti-mdidrebs-mienichebat/</link><description>რომის პაპი ფრანცისკე აცხადებს, რომ კორონავირუსის საწინააღმდეგო ვაქცინა საყოველთაოდ ხელმისაწვდომი უნდა იყოს და მისი მიღებისას პირორიტეტი მდიდრებს არ უნდა მიენიჭოთ.
„პანდემიამ გამოავლინა ღარიბი ხალხის სავალალო მდგომარეობა და უდიდესი უთანასწორობა, რაც მსოფლიოში მეფობს. ვირუსმა, რომელმაც არ იცის გამონაკლისები, თავის გამანადგურებელ გზაზე, წარმოშვა და გააძლიერა დიდი უთანასწორობა და დისკრიმინაცია. პანდემიის მიმართ რეაგირება ორგვარია. ერთი მხრივ, აუცილებელია მცირე, მაგრამ საშინელი ვირუსის სამკურნალო საშუალების პოვნა, რომელმც მთელი მსოფლიო დააჩოქა. მორე მხრივ კი, ჩვენ უნდა გავაცნობიეროთ უფრო დიდი ვირუსი, რაც არის სოციალური უსამართლობა, შესაძლებლობებში უთანასწორობა, მარგინალიზაცია და ყველაზე სუსტების დაცვის ნაკლებობა.სამწუხარო იქნებოდა, თუკი კოვიდ-19-ის ვაქცინასთან დაკავშირებით პრიორიტეტი მდიდრებს მიენიჭებათ, სამწუხარო იქნება, თუკი ვაქცინა ამა თუ იმ ქვეყნის საკუთრება იქნება, თუკი ის არ იქნება უნივერსალური და საყოველთაო“,- განაცხადა რომის პაპმა ოთხშაბათის ტარდიციული აუდიენციის დროს.
პაპმა ფრანცისკემ აქამდეც არაერთხელ გაუსვა ხაზი მსოფლიო პანდემიის პირობებში ყველაზე მოწყვლად მოსახლეობაზე ზრუნვის აუცილებლობას.</description><pubDate>Thu, 20 Aug 2020 02:37:07 GMT</pubDate></item><item><title>კახა კალაძე - ვნახოთ, რა ხდებოდა კრიმინალთან დაკავშირებით 2012 წლამდე და გავაკეთოთ შედარება, აშკარად დავინახავთ, რომ რადიკალურად განსხვავებული მდგომარეობა გვაქვს</title><link>https://www.interpressnews.ge/ka/article/614397-kaxa-kalaze-vnaxot-ra-xdeboda-kriminaltan-dakavshirebit-2012-clamde-da-gavaketot-shedareba-ashkarad-davinaxavt-rom-radikalurad-gansxvavebuli-mdgomareoba-gvakvs/</link><description>დედაქალაქის მერის, კახა კალაძის თქმით, ოპოზიციის განცხადებები, რომ საქართველოში კრიმინალის დონემ მოიმატა, ტყუილია.
როგორც კალაძემ ჟურნალისტებს განუცხადა, 2012 წლამდე კრიმინალური მდგომარეობა რადიკალურად განსხვავებული იყო.
„ეს არის ტყუილი. ყველაფერი არის შედარებითი. ჩვენს ოპონენტებს არ სიამოვნებთ ხოლმე, როდესაც წარსულს ვიხსენებთ. ვნახოთ, 2012 წლამდე რა ხდებოდა კრიმინალთან დაკავშირებით და გავაკეთოთ შედარება. ყველაფერი არის შედარებითი. აშკარად დავინახავთ, რომ რადიკალურად განსხვავებული მდგომარეობა გვაქვს. თუ იმას ვიტყვით, მოგვწონს არსებული სიტუაცია? რა თქმა უნდა, არა. გვინდა, ბევრად უკეთესი იყოს. ჩვენი ყოველდღიური მუშაობა მიმართულია იმისკენ, რომ ჩვენი ქვეყანა რაც შეიძლება სწრაფად განვითარდეს, რაც შეიძლება სწრაფად მოძლიერდეს ეკონომიკურად, რომ კეთილდღეობა იგრძნოს ჩვენი ქვეყნის თითოეულმა მოქალაქემ. ჩვენი ყოველდღიური მუშაობა მიმართულია იქითკენ, რომ რაც შეიძლება სწრაფად, ჩვენი ქვეყანა იყოს ისეთი ძლიერი, როგორც განვითარებული ევროპული ქვეყანა”,- განაცხადა კალაძემ.
როგორც ის აღნიშნავს, ოპოზიციას არ მოსწონს, როდესაც მმართველი გუნდი მათ წარსულზე საუბრობს, თუმცა, კალაძის თქმით, „ყველაფერი შედარებითია“
„ისინი ჯერ კიდევ არიან პოლიტიკურ ველზე და ჩვენ ვართ ხელისუფლება. ყველაფერი არის შედარებითი. რა გავაკეთეთ ჩვენ, ხომ უნდა შევადაროთ, რა იყო წარსულში და რა გვაქვს დღეს. ასევე მომავალში, რა უნდა გავაკეთოთ იმისთვის, რომ ჩვენი ქვეყანა რაც შეიძლება სწრაფად გაერთიანდეს იმ ძალიან დიდ და მაგარი ოჯახში, რასაც ევროპა ჰქვია. რა რეფორმები უნდა გატარდეს ამისთვის, ამაზე ვსაუბრობთ ყოველდღიურობაში და ამაზე ვესაუბრებით საზოგადოებას”, - განაცხადა კალაძემ.
 </description><pubDate>Thu, 20 Aug 2020 02:37:07 GMT</pubDate></item><item><title>გეგმური სარეაბილიტაციო სამუშაოების გამო, ელექტროენერგიის მიწოდება „ენერგო-პრო ჯორჯიას“ აბონენტების ნაწილს შეეზღუდება</title><link>https://www.interpressnews.ge/ka/article/614360-gegmuri-sareabilitacio-samushaoebis-gamo-elektroenergiis-micodeba-energo-pro-jorjias-abonentebis-nacils-sheezgudeba/</link><description>გამანაწილებელ ქსელში დაგეგმილი სარეაბილიტაციო სამუშაოების გამო 20 აგვისტოს, „ენერგო-პრო ჯორჯიას“ აბონენტების ნაწილს ელექტროენერგიის მიწოდება შეეზღუდება.
კერძოდ, როგორც „ინტერპრესნიუსს“ „ენერგო-პრო ჯორჯიადან“ აცნობეს, 11:00-დან 19:00 საათამდე ენერგომომარაგება დროებით შეეზღუდებათ მომხმარებლებს სოფლებში: გლდანი, მამკოდა, ლელუბანი, მშრალხევი, თიანეთის გზატკეცილზე.
სარეაბილიტაციო სამუშაოების დასრულებისთანავე ელექტროენერგიის მიწოდება ჩვეულ რეჟიმში აღდგება.
 </description><pubDate>Thu, 20 Aug 2020 02:37:07 GMT</pubDate></item><item><title>ჯოზეფ ბორელი - ალექსანდრე ლუკაშენკოს დემოკრატიული ლეგიტიმაცია არ აქვს</title><link>https://www.interpressnews.ge/ka/article/614358-jozep-boreli-aleksandre-lukashenkos-demokratiuli-legitimacia-ar-akvs/</link><description>არჩევნებში არაღიარებული გამარჯვების შემდეგ ბელარუსის პრეზიდენტ ალექსანდრე ლუკაშენკოს დემოკრატიული ლეგიტიმაცია არ გააჩნია, - „როიტერსის“ ინფორმაციით, ამის შესახებ ევროკავშირის უმაღლესმა წარმომადგენელმა საგარეო საქმეთა და უსაფრთხოების პოლიტიკის საკითხებში ჯოზეფ ბორელიმ განაცხადა.
მისივე თქმით, ევროკავშირი აპირებს ლუკაშენკოს რეჟიმი „დაგმოს და უარყოს“.
შეგახსენებთ, ევროპული საბჭოს წევრები ბელარუსში არსებულ ვითარებასთან დაკავშირებით საგანგებო ონლაინ სამიტს მართავენ. ვიდეოკონფერენციას ევროსაბჭოს პრეზიდენტი შარლ მიშელი ხელმძღვანელობს. გარდა ამისა, ონლაინ კონფერენციაში მონაწილეობენ: ევროკავშირის საგარეო პოლიტიკის ხელმძღვანელი ჯოზეფ ბორელი, ევროკომისიის პრეზიდენტი ურსულა ფონ დერ ლეიენი და ევროკავშირის წევრი ქვეყნების ლიდერები. შეხვედრის დაწყებამდე, ბელარუსის პრეზიდენტობის ოპოზიციონერმა კანდიდატმა, სვეტლანა ტიხანოვსკაიამ ევროპულ საბჭოს მოუწოდა, ბელარუსის საპრეზიდენტო არჩევნების შედეგები არ ცნოს.</description><pubDate>Thu, 20 Aug 2020 02:37:07 GMT</pubDate></item><item><title>ბრაზილიაში კორონავირუსის 49 298 ახალი შემთხვევა დადასტურდა და 1 212 ადამიანი გარდაიცვალა</title><link>https://www.interpressnews.ge/ka/article/614402-braziliashi-koronavirusis-49-298-axali-shemtxveva-dadasturda-da-1-212-adamiani-gardaicvala/</link><description>ბრაზილიაში, ბოლო 24 საათში, კორონავირუსის 49 298 ახალი შემთხვევა დადასტურდა და ინფიცირებულთა საერთო რაოდენობა 3 456 652-მდე გაიზარდა, - შესაბამის მონაცემებს ბრაზილიის ჯანდაცვის სამინისტრო ავრცელებს.
ამავე მონაცემების თანახმად, ქვეყანაში კოვიდ 19-ს კიდევ 1 212 ადამიანის სიცოცხლე ემსხვერპლა და დაღუპულთა რიცხვმა, საერთო ჯამში, 111 100-ს მიაღწია.
აღსანიშნავია, რომ ბოლო კვირის განმავლობაში ფატალური შემთხვევების რაოდენობა წინა კვირასთან შედარებით 2 %-ით შემცირდა.
ცნობისათვის, როგორც კოვიდინფიცირებულების, ასევე ვირუსით დაღუპულთა რაოდენობით ბრაზილია მეორე ადგილზეა მსოფლიოში აშშ-ის შემდეგ.</description><pubDate>Thu, 20 Aug 2020 02:37:07 GMT</pubDate></item><item><title>გიგი უგულავა - 1 წლის წინ პირადად მე და „ევროპულმა საქართველომ“ მოვუწოდეთ ოპოზიციას, არ შეგვექმნა „ქართულ ოცნებასთან“ კოალიცია -„ევროპული საქართველო“ ამ პროცესის ავანგარდშია</title><link>https://www.interpressnews.ge/ka/article/614375-gigi-ugulava-1-clis-cin-piradad-me-da-evropulma-sakartvelom-movucodet-opozicias-ar-shegvekmna-kartul-ocnebastan-koalicia-evropuli-sakartvelo-am-procesis-avangardshia/</link><description>„ევროპული საქართველოს“ ერთ-ერთი ლიდერის გიგი უგულავას განცხადებით, იმ დეკლარაციის ინიციატორი, რომლის მიხედვითაც ოპოზიცია „ქართულ ოცნებასთან“ კოალიციაზე უარს ამბობს, თავად იყო.
„1 წლის წინ პირადად მე და „ევროპული საქართველო“ გამოვედით და მოვუწოდეთ ყველა ოპოზიციურ პარტიას, რომ არ შეგვექმნა „ქართულ ოცნებასთან“ კოალიცია. მაშინ ძალიან ბევრი პარტია გამოგვეხმაურა და ძალიან ბევრმა პარტიამ ეს აიტაცა. ამ პროცესის გაგრძელებაა და ჩვენ სექტემბერში ამას დეკლარაციის სახეს მივცემთ. ასე რომ, „ევროპული საქართველო“ ამ პროცესის ავანგარდში იდგა, დგას და იდგება“, - განაცხადა გიგი უგულავამ.
მისივე თქმით, ბიძინა ივანიშვილის „ქართული ოცნება“ დამარცხების შემდეგ უპირობოდ უნდა წავიდეს ოპოზიციაში.
„თავისთავად ცხადია, რომ არასდროს, არცერთ მონაკვეთში არ განხილულა ხელისუფლებასთან რაიმე ტიპის კოალიციის გაკეთება. ბიძინა ივანიშვილის „ქართული ოცნება“ დამარცხების შემდეგ უპირობოდ უნდა წავიდეს ოპოზიციაში და შესაბამისად, იქითა ნაპირიდან უნდა შეხედოს ქვეყანას და ნახოს ის შეცდომები რაც მან დაუშვა“, - განაცხადა გიგი უგულავამ.
 </description><pubDate>Thu, 20 Aug 2020 02:37:07 GMT</pubDate></item><item><title>გრიგოლ გეგელია - წინა და დღევანდელმა ხელისუფლებებმა რუსთავი ეკოლოგიური კატასტროფის ზონად გადააქციეს</title><link>https://www.interpressnews.ge/ka/article/614372-grigol-gegelia-cina-da-dgevandelma-xelisuplebebma-rustavi-ekologiuri-katastropis-zonad-gadaakcies/</link><description>პარტია ლელოს წევრის გრიგოლ გეგელიას განცხადებით, პრემიერ-მინისტრის მიერ რუსთავში გაკეთებული განცხადება, რომ ამ მთავრობას ჰაერის დაბინძურების პრობლემაზე დარდობს, „ უბრალოდ ცინიზმის მწვერვალია.“
მისი თქმით, რუსთავში ჰაერის დაბინძურების კუთხით არსებული ვითარება გიორგი გახარიას წინასაარჩევნოდ გაახსენდა.
„გახარიას მხოლოდ 8 წლის თავზე გაახსენდა, ისიც წინასაარჩევნოდ, რომ მისი წინამორბედების და მისივე მთავრობის მიერ წარმოებული მავნებლური პოლიტიკა მთელი ეს წლებია, წამლავს ასი ათასზე მეტ რუსთაველს.
გახარიას და „ქართულ ოცნებას“ აბსოლუტურად არაფერი გაუკეთებია იმისათვის, რომ რუსთავის მცხოვრებლებს ყოველდღიურად არ ესუნთქათ ეს მკვლელი ჰაერი. ისინი მომავალშიც არაფერს შეცვლიან. ამის სურვილი რომ ჰქონოდათ, წელსვე მიიღებდნენ შესაბამის ზომებს, როცა ეს საკითხი პარლამენტის დღის წესრიგში იდგა. რა გააკეთეს ამის სანაცვლოდ? - დაბინძურებული ჰაერის პრობლემის რეალური მოგვარება ვითომ საშემოდგომო სესიამდე გადადეს, დღეს კი უთვალავი ადამიანის ყოველდღიური გასაჭირი წინასაარჩევნო დაპირებად აქციეს!
არც კი რცხვენიათ, როდესაც ამბობენ, რომ თურმე რუსთაველები ამასთან დაკავშირებით სამართლიანად ყოფილან გაბრაზებული. გახარიამ ეს პრობლემა დღეს დაინახა, მაგრამ საბედნიეროდ, ვარსებობთ ადამიანები, ვინც ამას წლებია ვხედავთ და ვაპროტესტებთ. რუსთაველები დღეს არ გაბრაზებულან. რუსთაველები გაბრაზებული იყვნენ, როგორც „ნაციონალური მოძრაობის“, ასევე „ქართული ოცნების“ მიერ წარმოებული ანტიეკოლოგიური, ანტისაზოგადოებრივი პოლიტიკის გამო. ამ ქალაქის მოსახლეობის დაწამვლაში მთელ პოლიტიკურ კლასს კოლექტიური პასუხისმგებლობა ეკისრება. სწორედ წინა და დღევანდელმა ხელისუფლებებმა გადააქცია რუსთავი ეკოლოგიური კატასტროფის ზონად, სადაც რუსთაველები დაუნდობლად გაწირეს ნელი სიკვდილისთვის. გახარიასთვის ეს მხოლოდ კამპანიის ნაწილია და სხვა არაფერი, რუსთაველებისთვის კი ყოველდღიური პრობლემა, რომელიც იწვევს უამრავ დაავადებას, დაბალ ნაყოფიერებას, ზრდის ბავშვთა არასრულფასოვანი განვითარების რისკებს და აუარებელ ჯანმრთელობის პრობლემებს.
საბედნიეროდ, შემოდგომის სესიაზე გახარიას და „ქართული ოცნების“ პარლამენტი ვეღარ გადაწყვეტს კანონების და ხალხის ბედს. „ლელო“ უზრუნველყოფს იმას, რომ დაბინძურებული ჰაერის პრობლემა ერთხელ და სამუდამოდ აღმოიფხვრას. ჩვენ გავამკაცრებთ როგორც კანონმდებლობას, ასევე აღსრულებას. ყველა საწარმო, თუ კერძო პირი, ვინც ადამიანების მოწამვლაზე იქნება პასუხისმგებელი, დაისჯება უმკაცრესად. ჩვენ რუსთავს გავამწვანებთ ისეთი სპეციალური ნარგავებით, რომლებიც შთანთქავს მავნე ნივთიერებებს, რომელიც ჩვენი საზოგადოების ჯანდაცვასა და ჩვენი შვილების კეთილდღეობას ვნებს და ფეხქვეშ თელავს. ვიმეორებ, კანონი და შესაბამისი რეგულაციები აღსრულდება უმკაცრესად და არა ისე, როგორც წარსულში და დღეს, რადგან ადამიანის კეთილდღეობაზე უმთავრესი ჩემთვის არაფერია“, - განაცხადა გეგელიამ.
 </description><pubDate>Thu, 20 Aug 2020 02:37:07 GMT</pubDate></item><item><title>ევროკავშირი ბელარუს ხალხს 53 მილიონ ევროს გამოუყოფს</title><link>https://www.interpressnews.ge/ka/article/614374-evrokavshiri-belarus-xalxs-53-milion-evros-gamouqops/</link><description>ევროკავშირი ბელარუს ხალხს დამატებით, 53 მილიონ ევროს გამოუყოფს. ამის შესახებ ევროკომისიის ხელმძღვანელმა ურსულა ფონ დერ ლაიენმა განაცხადა.
 
მისი თქმით, ევროკომისია ევროპულ დახმარებას გადაანაწილებს ისე, რომ ის არა ხელისუფლებასთან, არამედ ხალხთან მივიდეს.
 
ლეიენის განცხადებით, 2 მილიონი ევრო გათვალისწინებულია „უპრეცედენტო ძალადობის მხვერპლთათვის და დაზარალებულებისთვის“.
 
ლიეტუვის პრეზიდენტის გიტანას ნაუსედას განცხადებით, ევროკავშირის წევრი სახელმწიფოების ლიდერები აუცილებლად მიიჩნევენ ბელარუსში ხელახალი საპრეზიდენტო არჩევნების ჩატარებას.
 
მისი თქმით, ყველამ აღიარა, რომ არჩევნების შედეგები გაყალბებულია, არჩევნები არ იყო თავისუფალი და ვერ მოხდება მისი შედეგების აღიარება. ნაუსედას განცხადებით, აუცილებელია შეიქმნას პირობები იმისთვის, რომ ჩატარდეს ახალი არჩევნები.
 </description><pubDate>Thu, 20 Aug 2020 02:37:07 GMT</pubDate></item><item><title>სხვადასხვა სამუშაოს ჩატარების გამო, 21 აგვისტოს ელექტრომომარაგება დროებით შეიზღუდება</title><link>https://www.interpressnews.ge/ka/article/614365-sxvadasxva-samushaos-chatarebis-gamo-21-agvistos-elektromomarageba-droebit-sheizgudeba/</link><description>სხვადასხვა სამუშაოს ჩატარების გამო, 21 აგვისტოს, ელექტრომომარაგება დროებით შეიზღუდება. აღნიშნულის შესახებ „ინტეპრესნიუსს“ კომპანია „თელასიდან“ აცნობეს.
გლდანის რაიონში, გეგმური სამუშაოების გამო, 10:00 საათიდან 18:00 საათამდე შეზღუდვა შეეხება: მუხიანის II, IVა, IVბ მიკრორაიონების, ავალიშვილის და გობრონიძის ქუჩების მოსახლეობას.
მთაწმინდის რაიონში, გეგმური სამუშაოების გამო, 10:30 საათიდან 17:00 საათამდე შეზღუდვა შეეხება: ყიფიანის, კოტეტიშვილის, ინგოროყვას, არსენას, ვეძინის და ბესიკის ქუჩების მოსახლეობას.
გეგმური სამუშაოების გამო 23:00 საათიდან 03:00 საათამდე შეზღუდვა შეეხება ასათიანის და ტაბიძის (ნაწილობრივ) ქუჩების მოსახლეობას.
კრწანისის რაიონში, გეგმური სამუშაოების გამო, 10:00 საათიდან 17:00 საათამდე შეზღუდვა შეეხება კრწანისის შესახვევის და ახოსპირელის ქუჩის მოსახლეობას.
საბურთალოს რაიონში, ქსელში გადართვების გამო, 00:00 საათიდან 03:00 საათამდე შეზღუდვა შეეხება: აგრარული უნივერსიტეტის დასახლების, ქოშიგორის დასახლების, დიღმის სასწავლო მეურნეობის, აღმაშენებლის ხეივნის, სამხედრო გზატკეცილის, ჯორჯ ბალანჩივაძის, ვიქტორ ნოზაძის, გრიგოლ ფერაძის, ყუშიტაშვილის, პიმენ ყურაშვილის, სიხარულის, გოგიაშვილის, ძმები კარბელაშვილების, გოდერძი ჩოხელის, ჩაჩავას, აისის, სოლოღაშვილის და პეტრიწის ქუჩების მოსახლეობას.
გეგმური სამუშაოების გამო 10:00 საათიდან 18:00 საათამდე შეზღუდვა შეეხება: ყაზბეგის გამზირის (ნაწილობრივ), სამხედრო გზატკეცილის, აღმაშენებლის ხეივანის (ნაწილობრივ), დიღმის სასწავლო მეურნეობის (ნაწილობრივ), ჩაჩავას, ყურაშვილის, გელოვანის, პეტრიწის, სიხარულიძის, ამაშუკელის და ინტენსიფიკაციის ქუჩების მოსახლეობას.
გეგმური სამუშაოების გამო, 10:00 საათიდან 13:00 საათამდე შეზღუდვა შეეხება ჩიქოვანის ქუჩის (ნაწილობრივ) მოსახლეობას.
სამგორის რაიონში, გეგმური სამუშაოების გამო, 10:00 საათიდან 17:00 საათამდე შეზღუდვა შეეხება: გარდაბნის გზატკეცილის, ქვემო მელითონეთა დასახლების, წმინდა ბარბარეს უბანის, ნაკადულის, თამარის და წმინდა ბარბარეს ქუჩების მოსახლეობას.
გეგმური სამუშაოების გამო 12:00 საათიდან 14:00 საათამდე შეზღუდვა შეეხება გიორგი ბერიაშვილის ქუჩის მოსახლეობას.
დიდუბის რაიონში, გეგმური სამუშაოების გამო, 10:00 საათიდან 18:00 საათამდე შეზღუდვა შეეხება: დიღმის მასივის I, IV, VI კვარტლების, ახმეტელის და ლუბლიანას ქუჩების მოსახლეობას.
ნაძალადევის რაიონში, გეგმური სამუშაოების გამო, 10:30 საათიდან 17:00 საათამდე შეზღუდვა შეეხება: ზღვისუბნის დასახლების IV, Xა კვარტლების, ზღვისუბნის დასახლების III მიკრორაიონის I, IV კვარტლების, თემქის დასახლების III მიკრორაიონის I კვარტლის, გურამიშვილის გამზირის, დავით სარაჯიშვილის გამზირის, გურამიშვილის, ლევან რჩეულიშვილის, გია რომელაშვილის, დავით ნიშნიანიძის, შეშელიძის და დავით სარაჯიშვილის (ნაწილობრივ) ქუჩების მოსახლეობას.
კომპანია ბოდიშს უხდის მომხმარებლებს შექმნილი დისკომფორტის გამო. სამუშაოების დასრულების შემდეგ აბონენტებს ელექტრომომარაგება აღუდგება.
 </description><pubDate>Thu, 20 Aug 2020 02:37:07 GMT</pubDate></item><item><title>ილია ვერძაძე - ჩვენმა ოპონენტებმა საბიუჯეტო და კერძო პროექტებს შორის განსხვავება უნდა ისწავლონ</title><link>https://www.interpressnews.ge/ka/article/614366-ilia-verzaze-chvenma-oponentebma-sabiujeto-da-kerzo-proektebs-shoris-gansxvaveba-unda-iscavlon/</link><description>აჭარაში უპრეცედენტო მასშტაბის ევროპული ინვესტიცია ხორციელდება. როგორც ინტერპრესნიუსს აჭარის უმაღლესი საბჭოდან აცნობეს,
საკრებულომ მწვანე ქალაქის მულტიფუნქციური კომპლექსის განაშენიანების რეგულირების გეგმის პროექტი დაამტკიცა.
მათივე ინფორმაციით, დღეს „ნაციონალური მოძრაობის“ დეპუტატის, ელგუჯა ბაგრატიონის განცხადებას, რომლის თანახმადაც ქობულეთში ,,მწვანე ქალაქის“ მშენებლობისთვის ბიუჯეტიდან ნახევარი მილიარდი ლარი გამოიყო, თუმცა პროექტი არ განხორციელებულა, გამოეხმაურა ,,ქართული ოცნების“ უმაღლესი საბჭოს დეპუტატი ილია ვერძაძე და ოპონენტებს საბიუჯეტო და კერძო საინვესტიციო პროქტების განსხვავებისკნ მოუწოდა.
მისი განმარტებით, ,,მწვანე ქალაქი“ არის კერძო ინვესტიცია და შესაბამისად, არც ერთი ლარი ამ პროექტის განსახორციელაბლად ბიუჯეტიდან არ ყოფილა გამოყოფილი. ,,ქართული ოცნების“ უმაღლესი საბჭოს დეპუტატის, ილია ვერძაძის თქმით, ოპონენტების არაკვალიფიციური განცხადება წარმოადგენს დეზინფორმაციას და საზოგადოების შეცდომაში შეყვანის მცდელობას.
„ნაციონალური მოძრაობის“ ხელისუფლების დროს აღნიშნული ტერიტორია 1 ლარად გასხვისდა. ჩვენი ხელისუფლების დროს კი ეს ტერიტორია 6 მილიონ ლარად გაიყიდა, რომელშიც ნახევარი მილიარდის ინვესტიცია ხორციელდება. ეს პროექტი ჩვენი რეგიონის 4 სეზონურად გადაქცევაში კიდევ ერთი წინ გადადგმული ნაბიჯი იქნება.
პროექტში გათვალისწინებულია 70%-მდე სარეკრეაციო ზონა. 500-ზე მეტი ადამიანი დასაქმდება და პანდემიის მიუხედავად, არც ერთი დღე არ გაჩერებულა ამ პროექტზე მუშაობა. ეს არის კერძო კაპიტალი, ის იდება სახელმწიფოსა და ხალხის განვითარებისთვის, რაც მნიშვნელოვანია ჩვენი რეგიონისთვის“, - განაცხადა ილია ვერძაძემ.
მათივე ცნობით, „მწვანე ქალაქის“ პროექტი აქტიურად მიმდინარეობს და პანდემიის მიუხედავად დადგენილ ვადებში ხორციელდება.
აჭარის ისტორიაში ეს პროექტი ყველაზე მასშტაბური და უპრეცედენტოა და სრულად ფინანსდება ევროპული კაპიტალით. უმსხვილესი ინვესტიცია აჭარის ოთხსეზონიან კურორტად გადაქცევას უზრუნველყოფს.
 </description><pubDate>Thu, 20 Aug 2020 02:37:07 GMT</pubDate></item><item><title>ვლადიმერ იმნაძე „საქართველოს სკაუტური მოძრაობის ორგანიზაციის“ წარმომადგენელს შეხვდა</title><link>https://www.interpressnews.ge/ka/article/614367-vladimer-imnaze-sakartvelos-skauturi-mozraobis-organizaciis-carmomadgenels-shexvda/</link><description>ვეტერანების საქმეთა სახელმწიფო სამსახურის დირექტორი ვლადიმერ იმნაძე, “საქართველოს სკაუტური მოძრაობის ორგანიზაციის“ გენერალურ მდივანს მურთაზ გურჩიანს შეხვდა. როგორც „ინტერპრესნიუსს“ ვეტერანების საქმეთა სახელმწიფო სამსახურიდან აცნობეს, შეხვედრა გაცნობითი ხასიათის იყო, რომელზეც ურთიერთთანამშრომლობის მემორანდუმის გაფორმება დაიგეგმა.
უწყების ცნობით, მხარეებმა ისაუბრეს იმ აქტივობებსა და პროგრამებზე, რომლებიც მომავალში ერთობლივად შეიძლება განხორციელდეს, სადაც აქტიურად ჩაერთვებიან ომისა და თავდაცვის ძალების ვეტერანები, მათი შვილები და შვილიშვილები.
„ვეტერანების საქმეთა სახელმწიფო სამსახურის ცნობით, საქართველოს სკაუტური მოძრაობის ორგანიზაცია – “საქართველოს სკაუტები” არის არასამთავრობო, არაპოლიტიკური ორგანიზაცია, რომელიც არაფორმალური განათლების გზით მოზარდი თაობისა და ახალგაზრდების განვითარებას 1993 წლიდან ახორციელებს.
საქართველოს სკაუტები მსოფლიო სკაუტური მოძრაობის ორგანიზაციის ერთადერთი ოფიციალური წევრია საქართველოში და აერთიანებს 3000-ზე მეტ ახალგაზრდას საქართველოს 7 რეგიონში: თბილისი, იმერეთი, სამეგრელო-ზემო სვანეთი, შიდა ქართლი, ვემო ქართლი, აჭარასა და რაჭა-ლეჩხუმ ქვემო სვანეთში. ორგანიზაციის მისიაა, ხელი შეუწყოს ახალი თაობის შესაძლებლობების გამოვლენას, მათი ფიზიკური, ინტელექტუალური, მენტალური და სოციალური კუთხით პოტენციალის განვითარების გზით და ამით პოზიტიური წვლილი შეიტანოს უკეთესი საზოგადოების და მსოფლიოს შექმნაში“,- ნათქვამია ინფორმაციაში.
 </description><pubDate>Thu, 20 Aug 2020 02:37:07 GMT</pubDate></item><item><title>ჯანდაცვის სამინისტრო ეკატერინე ტიკარაძისა და დაკავებული ქირურგის ოჯახის წევრების შეხვედრის შესახებ ინფორმაციას ავრცელებს</title><link>https://www.interpressnews.ge/ka/article/614368-jandacvis-saministro-ekaterine-tikarazisa-da-dakavebuli-kirurgis-ojaxis-cevrebis-shexvedris-shesaxeb-inpormacias-avrcelebs/</link><description>ოკუპირებული ტერიტორიებიდან დევნილთა, შრომის, ჯანმრთელობისა და სოციალური დაცვის მინისტრი ეკატერინე ტიკარაძე, პროკურატურის მიერ დაკავებული ქირურგის, ვახტანგ ყიფიანის ძმას და მამას შეხვდა. 
როგორც „ინტერპრესნიუსს“ ჯანდაცვის სამინისტროდან აცნობეს, შეხვედრაზე საუბარი შეეხო საქმის გარშემო არსებულ დეტალებს. მხარეები შეთანხმდნენ, რომ მნიშვნელოვანია შეიქმნას ისეთი საკონონმდებლო ბაზა, რომელიც დაიცავს როგორც პაციენტის, ასევე ექიმების უფლებებს. მინისტრის განცხადებით, შეხვედრაზე ექიმის ოჯახმა გაიზიარა სამინისტროს დამოკიდებულება, რომ „უნდა დაიწყოს პროცესები, რათა ნებისმიერ პროფესიაში მეტი სიცხადე იყოს შეტანილი“.
„დროულად არის საჭირო ყველა იმ პროცესის დაწყება, რითაც ჩვენ მეტ სიცხადეს შევიტანთ ყველა პროფესიის, დარგის კომპეტენციის ჩამონათვალში. ეს შეხვედრა ემსახურებოდა სწორედ ამ მოვლენას, რომ მოხდება ასოციაციების მობილიზება და ჩვენ რეგულირების სააგენტოსთან ერთად დავიწყებთ თითოეული საექიმო საქმიანობის დეტალურ გაწერას. თითოეულ ექიმს შეეძლება თავისი კომპეტენციების ფარგლებში უსაფრთხოდ ჩაატაროს მანიპულაცია და რა თქმა უნდა, ეს მნიშვნელოვან გავლენას მოახდენს სამართლებრივ ჭრილში მოსამართლისთვის და გამომძიებლისთვის იყოს მეტად უფრო ცხადი, თუ სად გადის ზღვარი ექიმის დანაშაულსა და ექიმის პასუხისმგებლობას შორის“, - განაცხადა ეკატერინე ტიკარაძემ.
ჯანდაცვის მინისტრის განცხადებით, სამინისტროს მხრიდან გამოძიებასთან შუამდგომლობის შესაძლებლობა არსებობს.
“გამოძიებასთან შუამდგომლობის შესაძლებლობა გარკვეულწილად არსებობს და ჩვენი არაერთი განცხადებით ეს უკვე მოხერხდა, თუმცა აქ მნიშვნელოვანია, რომ გამოძიებას მივცეთ იმის საშუალებაც, რომ ექსპერტების სრული ჩართულობით ჩაატაროს უფრო მეტად სამართლიანი გამოძიება, რომელიც იქნება ფაქტებზე დაყრდნობილი, რაც პაციენტის პატრონს არ მისცემს იმის განცდას, რომ სახელმწიფო მხოლოდ ექიმის მხარეს დგას”, - განაცხადა ეკატერინე ტიკარაძემ.
შეხვედრას, ჯანდაცვის მინისტრის პირველი მოადგილე თამარ გაბუნია და სამედიცინო და ფარმაცევტული საქმიანობის რეგულირების სააგენტოს უფროსი ზაალ კაპანაძე ესწრებოდნენ.
 </description><pubDate>Thu, 20 Aug 2020 02:37:07 GMT</pubDate></item><item><title>ჩინეთში წყალდიდობის გამო 100 000-ზე მეტი ადამიანის ევაკუაცია განხორციელდა</title><link>https://www.interpressnews.ge/ka/article/614373-chinetshi-cqaldidobis-gamo-100-000-ze-meti-adamianis-evakuacia-ganxorcielda/</link><description>ჩინეთის სიჩუანის პროვინციაში წყალდიდობის გამო 100 000-ზე მეტი ადამიანის ევაკუაცია განხორციელდა, - ამის შესახებ ინფორმაციას CNN-ი ავრცელებს.
ტელეკომპანიის ცნობით, სტიქიის შედეგად მდინარე იანგზი კალაპოტიდან გადმოვიდა და წყალმა ბუდას გიგანტურ ქანდაკებამდე მიაღწია.
71 მეტრის სიმაღლის ქანდაკება, რომელიც იუნესკო-ს მსოფლიო მემკვიდრეობის ნუსხაშია შეტანილი, ემეის მთაზე კლდისგან 1 200 წლის წინაა შექმნილი.
მედიის ინფორმაციით, სიჩუანის პროვინციაში მსგავსი მასშტაბის წყალდიდობა ბოლო რამდენიმე ათეული წლის განმავლობაში არ ყოფილა.</description><pubDate>Thu, 20 Aug 2020 02:37:07 GMT</pubDate></item><item><title>აფხაზეთიდან დევნილი ბენეფიციარები ამბულატორიული დახმარების პროგრამის მიღებას ზუგდიდის „ევექსის“ ჰოსპიტალში შეძლებენ</title><link>https://www.interpressnews.ge/ka/article/614376-apxazetidan-devnili-benepiciarebi-ambulatoriuli-daxmarebis-programis-migebas-zugdidis-eveksis-hospitalshi-shezleben/</link><description>აფხაზეთის ავტონომიური რესპუბლიკის ჯანმრთელობისა და სოციალური დაცვის სამინისტრო, Covid-19 ინფექციის გავრცელების პრევენციის მიზნით, აფხაზეთიდან იძულებით გადაადგილებულ პირთა და ოკუპირებული აფხაზეთის ტერიტორიაზე მცხოვრები მოქალაქეებისთვის ამბულატორიული დახმარების პროგრამას - “კომპიუტერული ტომოგრაფიული გამოკვლევები დასავლეთის რეგიონში“ იწყებს. ამის შესახებ ინფორმაციას აფხაზეთის ავტონომიური რესპუბლიკის მთავრობა ავრცელებს.
მათივე ინფორმაციით, პროგრამა აფხაზეთის ჯანმრთელობისა და სოციალური დაცვის სამინისტროს დაფინანსებით ხორციელდება და მოიცავს კომპიუტერულ ტომოგრაფიას და კომპიუტერულ ტომოგრაფიას კონტრასტით. ბენეფიციარები პროგრამით სარგებლობას ზუგდიდის “ევექსის“ ჰოსპიტალში შეძლებენ.
„მსურველებმა განცხადება უნდა გადააგზავნონ აფხაზეთის ავტონომიური რესპუბლიკის ჯანმრთელობისა და სოციალური დაცვის სამინისტროში შემდეგ ელექტრონულ მისამართზე“, - ნათქვამია ინფორმაციაში.
 </description><pubDate>Thu, 20 Aug 2020 02:37:07 GMT</pubDate></item><item><title>„ნაციონალური მოძრაობის“ წევრმა სამტრედიის პოლიციის შენობა დატოვა</title><link>https://www.interpressnews.ge/ka/article/614377-nacionaluri-mozraobis-cevrma-samtrediis-policiis-shenoba-datova/</link><description>„ნაციონალური მოძრაობის“ წევრმა დავით ზაქარაძემ ორსაათიანი გამოკითხვის შემდეგ პოლიციის შენობა დატოვა. მან მედიასთან ვრცელი კომენტარი არ გააკეთა, თუმცა განმარტა, რომ მასზე ზეწოლა არ მომხდარა.
მისივე თქმით, იარაღი მისი იყო, რომელიც პოლიციას ჩააბარა.
„ნაციონალური მოძრაობის“ წევრების ინფორმაცით, მათი თანაგუნდელი ამ დროისთვის სახლში იმყოფება.
მომხდარს “ნაციონალური მოძრაობის“ აქტივისტების დაშინებას უკავშირებს დევი ჭანკოტაძე.
“ნაციონალური მოძრაობის“ სამტრედია - წყალტუბო - ხონისა და ვანის მაჟორიტარობის კანდიდატის განცხადებით, მათი აქტივისტი დღეს პოლიციას რამდენიმე უკანონოდ დაკავებული ჰყავდა, რაც მათი აქტივისტების დაშინების მცდელობაა.
შეგახსენებთ, დილით სოფელ გომის თემში “ნაციონალური მოძრაობის“ აქტივისტის სახლი გაჩხრიკეს, პარტიის წევრების თქმით, მათი წევრი საათების განმავლობაში გაურკვეველ ადგილზე ჰყავდათ გადაყვანილი და დაკავებული იყო. დაკავებას არ ადასტურებდნენ შინაგან საქმეთა სამინისტროში.
 </description><pubDate>Thu, 20 Aug 2020 02:37:07 GMT</pubDate></item><item><title>საქართველოს თავდაცვის მინისტრი უკრაინელ კოლეგას მასპინძლობს</title><link>https://www.interpressnews.ge/ka/article/614378-sakartvelos-tavdacvis-ministri-ukrainel-kolegas-maspinzlobs/</link><description>საქართველოს თავდაცვის მინისტრი ირაკლი ღარიბაშვილი უკრაინელ კოლეგას მასპინძლობს. როგორც „ინტერპრესნიუსს“ თავდაცვის სამინისტროდან აცნობეს, ანდრი ტარანმა თავდაცვის მინისტრის რანგში პირველი ოფიციალური ვიზიტის განსახორციელებლად საქართველო აირჩია. უკრაინის თავდაცვის სამინისტროს დელეგაციის დახვედრის ოფიციალური ცერემონიალი თავდაცვის სამინისტროში გაიმართა, რის შემდეგაც მინისტრებმა ორმხრივი შეხვედრა გამართეს.
ირაკლი ღარიბაშვილმა უკრაინელ კოლეგას საქართველოს სუვერენიტეტისა და ტერიტორიული მთლიანობის მხარდაჭერისთვის მადლობა გადაუხადა და აღნიშნა, რომ საქართველო მხარს უჭერს უკრაინის სუვერენიტეტს, ტერიტორიულ მთლიანობასა და კონფლიქტების მშვიდობიან დარეგულირებას. ყურადღება გამახვილდა საერთო სტრატეგიულ მიზნებზე, რომლებიც ევროპული და ევროატლანტიკური ინტეგრაციის საფუძვლებს ემყარება.
თავდაცვის სამინისტროს ცნობით, შეხვედრისას ხაზი გაესვა საქართველოსა და უკრაინას შორის არსებულ სტრატეგიული პარტნიორობის მნიშვნელობასა და ქვეყნებს შორის მრავალწლიან მეგობრობას. მინისტრებმა ქვეყნების საერთო გამოწვევებზე ისაუბრეს. აღინიშნა, რომ ძირითად გამოწვევად რუსეთის მიერ საქართველოსა და უკრაინის ტერიტორიების ოკუპაცია-ანექსია რჩება, რაც საფრთხეს უქმნის რეგიონულ და საერთაშორისო უსაფრთხოებასა და სტაბილურობას.
ირაკლი ღარიბაშვილმა და ანდრი ტარანმა, ასევე, ყურადღება გაამახვილეს ისეთ მნიშვნელოვან საკითხებზე, როგორიცაა შავი ზღვის უსაფრთხოება, ქვეყნებში დემოკრატიული ინსტიტუტების განმტკიცება, თავდაცვისუნარიანობის გაძლიერება და ნატო-სთან თავდაცვის ძალების ურთიერთთავსებადობა.
კოლეგებმა საქართველოსა და უკრაინის თავდაცვის უწყებებს შორის არსებული თანამშრომლობის საკითხებიც განიხილეს და მზადყოფნა გამოთქვეს, გამოცდილება ჰიბრიდულ საფრთხეებთან გამკლავებაში, თავდაცვის რეფორმირებაში, კიბერუსაფრთხოებაში, ნატოსა და ევროკავშირში ინტეგრაციაში გაუზიარონ.
შეხვედრის დასასრულს, ირაკლი ღარიბაშვილმა და ანდრი ტარანმა საქართველოსა და უკრაინის თავდაცვის სამინისტროებს შორის 2020 წლის ორმხრივი თანამშრომლობის გეგმას მოაწერეს ხელი.
 </description><pubDate>Thu, 20 Aug 2020 02:37:07 GMT</pubDate></item><item><title>უკრაინის თავდაცვის მინისტრმა გმირთა მემორიალი გვირგვინით შეამკო</title><link>https://www.interpressnews.ge/ka/article/614379-ukrainis-tavdacvis-ministrma-gmirta-memoriali-gvirgvinit-sheamko/</link><description>საქართველოში ოფიციალური ვიზიტით მყოფმა უკრაინის თავდაცვის მინისტრმა ანდრი ტარანმა გმირთა მემორიალი გვირგვინით შეამკო და წუთიერი დუმილით საქართველოს ტერიტორიული მთლიანობისთვის დაღუპულ მებრძოლთა ხსოვნას პატივი მიაგო. ამის შესახებ ინფორმაციას საქართველოს თავდაცვის სამინისტრო ავრცელებს.
მათივე ინფორმაციით, გმირთა მოედანზე იმყოფებოდა ასევე, საქართველოს თავდაცვის მინისტრის მოადგილე დავით სუჯაშვილი.
„გმირთა მოედანზე გამგზავრებამდე ანდრი ტარანს ქართველმა კოლეგამ ირაკლი ღარიბაშვილმა საქართველოს თავდაცვის სამინისტროში უმასპინძლა. გამართულ შეხვედრაზე მინისტრებმა ორმხრივი თანამშრომლობის საკითხები, საერთო გამოწვევები და სტრატეგიული მიზნები მიმოიხილეს და უწყებებს შორის 2020 წლის ორმხრივი თანამშრომლობის გეგმა გააფორმეს“, - ნათქვამია ინფორმაციაში.
 
 
 </description><pubDate>Thu, 20 Aug 2020 02:37:07 GMT</pubDate></item><item><title>რუსთავში ახალი საბავშვო ბაღი შენდება</title><link>https://www.interpressnews.ge/ka/article/614380-rustavshi-axali-sabavshvo-bagi-shendeba/</link><description>რუსთავში, სარაჯიშვილის ქუჩაზე ახალი საბავშვო ბაღი შენდება. როგორც „ინტერპრესნიუსს“ რუსთავის მერიიდან აცნობეს, სამშენებლო სამუშაოების მიმდინარეობას დღეს, რუსთავის მერი ირაკლი ტაბაღუა, საკრებულოს თავმჯდომარის მოადგილე ნინო ქავთარაძესთან და რუსთავის ბაგა-ბაღების გაერთიანების ხელმძღვანელ ეკა ხუციშვილთან ერთად გაეცნო.
როგორც რუსთავის მერმა ირაკლი ტაბაღუამ ჟურნალისტებთან საუბარში განაცხადა, სამშენებლო სამუშაოები გაზაფხულზე დაიწყო და ნოემბერში უნდა დასრულდეს.
,,სარაჯიშვილის ქუჩაზე ახალი თანამედროვე სტანდარტების შესაბამისი ბაგა-ბაღი შენდება. პროექტის საერთო ღირებულება 1 მლნ 300 ათასი ლარია, სამუშაოებს ტენდერში გამარჯვებული კომპანია ,,ორნამენტი“ ახორციელებს. ამასთანავე, წელს ადგილობრივი ბიუჯეტის დაფინანსებით, ყველა ბაგა-ბაღში მიმდინარეობს ცენტრალური გათბობის სისტემის მოწყობის სამუშაოები, რისთვისაც 1 184 465 ლარი იხარჯება, 394 934 ლარი იხარჯება ძველი კარ-ფანჯრების ახალი მეტალოპლასტმასის კარ-ფანჯრებით შეცვლის სამუშაოებზე“, - განაცხადა ირაკლი ტაბაღუამ ჟურნალისტებთან საუბარში.
დღესვე, ქალაქის მერი და საკრებულოს თავმჯდომარის მოადგილე #32 და #34 საბავშვო ბაღებში მიმდინარე ინფრასტრუქტურულ სამუშაოებსაც გაეცნენ.
რუსთავის მერიის ცნობით, #34-ე საბავშვო ბაღის შენობის სრული რეაბილიტაციის პროცესი, აქტიურ ფაზაშია. სამუშაოები მარტში დაიწყო და სექტემბერში დასრულდება. პროექტი ადგილობრივი ბიუჯეტიდან ფინანსდება და მისი საერთო ღირებულება 938 999 ლარს შეადგენს. სამუშაოებს შპს ,,ანანა“ ასრულებს. პროექტის დასრულების შემდეგ 21-ე მიკრო რაიონში 6 სააღმზრდელო ჯგუფიანი 200 ბავშვზე გათვლილი თანამედროვე ბაგა-ბაღი იქნება.
,,#32 საბავშვო ბაღის ენერგოეფექტური რეაბილიტაცია, პროექტის - ,, საქართველოში საჯარო შენობების ენერგოეფექტურობის გაუმჯობესება და განახლებადი ალტერნატიული ენერგიის გამოყენება“ ფარგლებში, სკანდინავიური გარემოს დაცვის საფინანსო კორპორაციის (NEFCO) ხელშეწყობით ხორციელდება, რომელმაც საქართველოს მთავრობას, სასესხო-საგრანტო ხელშეკრულების თანახმად გამოუყო თანხა. პროექტის განხორციელებაში ჩართულია აღმოსავლეთ ევროპის ენერგოეფექტურობისა და გარემოსადაცვითი პარტნიორობის ფონდი, (E5P), რომელმაც ხელმისაწვდომი გახადა საინვესტიციო თანხა, ასევე დანიის საგარეო საქმეთა სამინისტროს ტექნიკური თანამშრომლობის გრანტი“, - განაცხადა საკრებულოს თავმჯდომარის მოადგილე ნინო ქავთარაძემ.
მერიის ინფორმაციით, #34-ე საბავშვო ბაღის პროექტის საწყისი საერთო ღირებულება 500 000 ლარია. ენერგოეფექტური რეაბილიტაციის პროექტის ფარგლებში ხორციელდება ბაგა-ბაღის სრული დათბუნება, იცვლება კარ-ფანჯრები, მიმდინარეობს ცენტრალური გათბობის სისტემის მონტაჟი.
 </description><pubDate>Thu, 20 Aug 2020 02:37:07 GMT</pubDate></item><item><title>მამუკა მდინარაძე - NDI-ის ანგარიშში, სამწუხაროდ არის პუნქტები, რომლებიც არასწორ ინფორმაციაზეა დაფუძნებული</title><link>https://www.interpressnews.ge/ka/article/614383-mamuka-mdinaraze-ndi-is-angarishshi-samcuxarod-aris-punktebi-romlebic-arascor-inpormaciazea-dapuznebuli/</link><description>ჩვენი პრიორიტეტული მიზანია არჩევნები ჩატარდეს უპრეცედენტოდ გამჭვირვალედ, დემოკრატიის მაღალი ხარისხით და რა თქმა უნდა, არა მხოლოდ NDI-ს, რომელსაც ძალიან დიდ პატივს ვცემთ, სხვა ნებისმიერი ორგანიზაციის რეკომენდაციებს გავითვალისწინებთ, რომელიც შეიძლება გამომდინარეობდეს რაციონალური პრინციპებიდან და შეიძლება ეყრდნობოდეს ნებისმიერ რეალურ ინფორმაციას,- ასე გამოეხმაურა ვიცე - სპიკერი მამუკა მდინარაძე ეროვნულ-დემოკრატიული ინსტიტუტის (NDI) სადამკვირვებლო დელეგაციის მიერ გამოქვეყნებულ ანგარიშს, სადაც წინასაარჩევნო გარემოა შეფასებული.
მამუკა მდინარაძის განცხადებით, ანგარიშში არის ისეთი პუნქტები, რომელიც არასწორ ინფორმაციაზეა დაფუძნებული, რაც სავარაუდოდ, ქართველი ექსპერტების მიწოდებულია, მისივე თქმით, ხელისუფლება აპირებს გააანალიზოს და გაიზიაროს ყველა ობიექტური ინფორმაცია, რათა ოპოზიციას სპეკულაციებისთვის სივრცე პრაქტიკულად არ დარჩეს.
„ამ რეკომენდაციებში სამწუხაროდ, არის ისეთი პუნქტები, რომელიც არის არასწორ ინფორმაციაზე დაფუძნებული და ამაზე ისევ და ისევ პასუხისგება მოუწევს მათ შორის, NDI-ს წინაშე, რომელიმე ექსპერტს, რომელმაც არასწორი ინფორმაცია მიაწოდა.
მაგალითად, ამ ანგარიშში ასახულია, რომ ხელისუფლებამ თავი უნდა შეიკავოს მაგალითად მედიასაშუალებებში დროებითი მმართველის დანიშვნისგან, ეს ძალიან კარგად ვხვდებით საიდან მოდის, როდესაც მათ გაავრცელეს ჭორი, როდესაც შესაბამის კანონპროექტზე იყო საუბარი, იქ არცერთი სიტყვა მედიასაშუალებებში დროებითი მმართველის დანიშვნაზე არ იყო და ასეთ არასწორ ინფორმაციას ვაწყდებით და ფაქტობრივი უზუსტობებიც არის ამაში სამწუხაროდ, რომელშიც მე პირადად დარწმუნებული ვარ, რომ ქართველი ე.წ. ექსპერტების მიწოდებულია და ძალიან სამწუხაროა, რომ ეს შესაბამის ანგარიშში, რეკომენდაციაში თუ კვლევაში აისახა. ყველა პუნქტის გათვალისწინებას ვაპირეთ რაც იქნება სწორ ინფორმაციაზე დაყრდნობით და რაც კი შეიძლება ხარვეზად თეორიულადაც კი იყოს მიჩნეული, იმიტომ, რომ ჩვენ ვხედავთ ოპოზიციის მხრიდან მზაობას, რომ არჩევნებზე რამე შედეგი და წარმატება კი არ დადონ, არამედ დესტრუქციული დღის წესრიგის გამოყენებით რამენაირად ისაუბრონ, მაგალითად არჩევნების ლეგიტიმაციაზე, ხარვეზებზე, რესურსების არასწორად გამოყენებაზე, მაგრამ ჩვენ ყველანაირად შევეცდებით მათ შორის რეკომენდაციების სწორად გაანალიზებით და გათვალისწინებითაც, რომ ამ არჩევნებთან დაკავშირებით სპეკულაციების სივრცე პრაქტიკულად არ იყოს“, - განაცხადა მამუკა მდინარაძემ.
ინფორმაციას პარლამენტის პრესსამსახური ავრცელებს.
 </description><pubDate>Thu, 20 Aug 2020 02:37:07 GMT</pubDate></item><item><title>გრიგოლ გეგელია - ჩვენი სისტემა არ არის დემოკრატიული, სწორედ ამ სისტემის დემოკრატიულად შეცვლას დააკვირდება NDI</title><link>https://www.interpressnews.ge/ka/article/614385-grigol-gegelia-chveni-sistema-ar-aris-demokratiuli-scored-am-sistemis-demokratiulad-shecvlas-daakvirdeba-ndi/</link><description>დღეს, “ენდიაის” მიერ გამოქვეყნებული კვლევა წინასაარჩევნო გარემოსთან დაკავშირებით, ძალიან ნათლად და ძალიან მკაფიოდ ამბობს, რომ საჭიროა პოლიტიკური ნება იმისათვის, რათა არჩევნების სისტემამ ასახოს ის დემოკრატიული წინსვლა, რომელიც არსებობს რეფორმების დონეზე , - ამის შესახებ “ლელოს” ერთ-ერთმა ლიდერმა გრიგოლ გეგელიამ “ენდიაის“ კვლევების შეფასებისას განაცხადა.
“დღეს ჩვენ ძალიან ნათლად, მკაფიოდ ვისმენთ, რომ თუკი პოლიტიკური ნება არ იქნება ადგილზე, წინა თვეებში მიღებული რიგითი ცვლილებები არ იქნება არანაირი ეფექტის მატარებელი ქართული დემოკრატიის განვითარების თვალსაზრისით. აქვე უნდა აღინიშნოს ისიც, რომ ამ კვლევის თანახმად, დღემდე კვლავ არსებობს პრობლემური მიმართულებები, როგორიც არის ადმინისტრაციული რესურსის გამოყენება, სასამართლო ძალაუფლების ბოროტად გამოყენება და როგორიც არის დაშინება წინასაარჩევნო პერიოდში”, -აღნიშნა გეგელიამ.
“ლელოს” რუსთავის მაჟორიტარი დეპუტატობის კანდიდატის თქმით, კვლევის ერთ-ერთი მნიშვნელოვანი დამკვირვებლები დასავლელი მეგობრები და პარტნიორები არიან, რომლებიც დააკვირდებიან, რომ არჩევნები დემოკრატიულად ჩატარდეს.
“ჩვენი დასავლელი პარტნიორები არცერთი წამით არ შეეგუებიან იმას, რომ ბიძინა ივანიშვილმა სრულად და საბოლოოდ მოიპაროს და მიიტაცოს ქართული დემოკრატია. ამას არ დაუშვებს არც ქართული საზოგადოება, არც ქართული ოპოზიციური სპექტრი და რაც ასევე მნიშვნელოვანია, არც ჩვენი დასავლელი მეგობრები და პარტნიორები. ჩვენ კიდევ ერთხელ ვისმენთ, რომ სრულიად არჩევნები უნდა ჩატარდეს თავისუფალ დემოკრატიულ გარემოში, რომელიც იქნება თავისუფალი შევიწროების, შანტაჟის, მოსყიდვის, დაშინების და ყველა სხვა გადაცდომისაგან იმისათვის, რომ ქართველ ხალხს ერთხელ და სამუდამოდ მიეცეს საშუალება, რომ თავისი თავისუფალი არჩევანი დააფიქსიროს. კვლევაში აღნიშნულია, რომ დღემდე ჩვენი სისტემა არ არის დემოკრატიული, არ არის თავისუფალი და არ არის სამართლიანი. კვლავ გამოიყენება ადმინისტრაციული რესურსი, კვლავ ხდება ადამიანების დაშანტაჟება და შევიწროება პოლიტიკურ ნიადაგზე და კვლავაც ჩვენი სისტემა არ არის მომართული არც თავისუფლებაზე, არც თანასწორობაზე და არც სამართლიან გარემოში არჩევნების ჩატარებაზე, რაც უნდა შეიცვალოს”, - განაცხადა გრიგოლ გეგელიამ, რომლის კომენტარსაც პარტიის პრესსამსახური ავრცელებს.
 
 </description><pubDate>Thu, 20 Aug 2020 02:37:07 GMT</pubDate></item><item><title>ბაკურიანში საგზაო ინფრასტრუქტურის მოწყობა მიმდინარეობს</title><link>https://www.interpressnews.ge/ka/article/614386-bakurianshi-sagzao-inprastrukturis-mocqoba-mimdinareobs/</link><description>ბაკურიანში საგზაო ინფრასტრუქტურის მოწყობა მიმდინარეობს.
როგორც „ინტერპრესნიუსს“ ბორჯომის მუნიციპალიტეტის მერიიდან აცნობეს, შესრულებული სამუშაოები, სამცხე-ჯავახეთის რწმუნებულმა ბესიკ ამირანაშვილმა, რწმუნებულის მოადგილემ შოთა როსტიაშვილმა და სამხარეო ადმინისტრაციის რეგიონული პროექტების კოორდინირების სამსახურის უფროსმა მარინა გაჩეჩილაძემ შეისწავლეს.
მათი ცნობით, ბესიკ ამირანაშვილს, აღმაშენებლისა და წერეთლის ქუჩების ჩიხების მოასფალტების პროცესი, ბორჯომის მუნიციპალიტეტის მერის მოვალეობის შემსრულებელმა დავით ზაალიშვილმა და მერის მოადგილემ ბუბა ბერიძემ გააცნეს.
უწყების ინფორმაციით, პროექტის ფარგლებში, საგზაო ინფრასტრუქტურა გზის 2,2 კილომეტრიან მონაკვეთზე მოეწყობა. ვიზიტის ფარგლებში, სამცხე-ჯავახეთის სახელმწიფო რწმუნებულმა ბესიკ ამირანაშვილმა, ბაკურიანის სასწრაფო - სამედიცინო დახმარების ცენტრი მოინახულა.
ცენტრის მშენებლობა უკვე დასრულებულია, ამ ეტაპზე შიდა სამუშაოები მიმდინარეობს, რომლის დასრულებაც მიმდინარე თვის ბოლოს იგეგმება.
 
 </description><pubDate>Thu, 20 Aug 2020 02:37:07 GMT</pubDate></item><item><title>აზერბაიჯანში კორონავირუსის 146 ახალი შემთხვევა დადასტურდა, ერთი ადამიანი გარდაიცვალა</title><link>https://www.interpressnews.ge/ka/article/614388-azerbaijanshi-koronavirusis-146-axali-shemtxveva-dadasturda-erti-adamiani-gardaicvala/</link><description>აზერბაიჯანში კორონავირუსის 146 ახალი შემთხვევა დადასტურდა და ინფიცირებულთა საერთო რაოდენობა 34 620-მდე გაიზარდა.
მინისტრთა კაბინეტთან არსებული ოპერატიული შტაბის მონაცემებით, აზერბაიჯანში, ბოლო დღე-ღამეში “კოვიდ 19“-ს კიდევ ერთი ადამიანის სიცოცხლე ემსხვერპლა და დაღუპულთა რიცხვმა 510-ს მიაღწია.
რაც შეეხება ვირუსისგან გამოჯანმრთელებულებს, საერთო ჯამში, 32 363 პაციენტი განიკურნა. ამჟამად მკურნალობა 1 747 პაციენტს უტარდება.
 </description><pubDate>Thu, 20 Aug 2020 02:37:07 GMT</pubDate></item><item><title>სამხედრო პირები და მათი ოჯახის წევრები საქართველოს საპატრიარქოს წმ. ანდრია პირველწოდებულის სახელობის ქართულ უნივერსიტეტში უფასოდ ისწავლიან</title><link>https://www.interpressnews.ge/ka/article/614389-samxedro-pirebi-da-mati-ojaxis-cevrebi-sakartvelos-sapatriarkos-cm-andria-pirvelcodebulis-saxelobis-kartul-universitetshi-upasod-iscavlian/</link><description>საქართველოს თავდაცვის სამინისტროსა და საქართველოს საპატრიარქოს წმიდა ანდრია პირველწოდებულის სახელობის ქართულ უნივერსიტეტს შორის, ურთიერთთანამშრომლობის მემორანდუმს მოეწერა ხელი. ამის შესახებ ინფორმაციას საქართველოს საპატრიარქოს წმიდა ანდრია პირველწოდებულის სახელობის ქართულ უნივერსიტეტი ავრცელებს.
„ერთი მხრივ, ხარისხიანი განათლების ხელმისაწვდომობა და მეორე მხრივ, სამხედრო საქმის პოპულარიზება, უმნიშვნელოვანესია ჩევნი საზოგადოებისთვის. სწორედ ამიტომ, საქართველოს თავდაცვის სამინისტროსა და წმ. ანდრიას ქართული უნივერსიტეტის გადაწყვეტილებით, სამხედრო პირების და მათი ოჯახის წევრების (მეუღლე, შვილი) SANGU-ში სწავლის წლიური საფასურის 50%-ს სამინისტრო ხოლო, დარჩენილ 50%-ს თავად უნივერსიტეტი დაფარავს. იმ შემთხვევაში თუ სტუდენტი მოიპოვებს 100%-იან სახელმწიფო გრანტს, უნივერსიტეტის მხრიდან მას 125 ლარიანი ყოველთვიური სტიპენდია დაენიშნება. ფინანსური მხარდაჭერა გაგრძელდება ყოველ მომდევნო სემესტრში, თუ აკადემიური მოსწრების მაჩვენებელი წინა სემესტრში არ იქნება 81 ქულაზე ნაკლები“,- ნათქვამია ინფორმაციაში.
მათივე ცნობით, გარდა ფინანსური შეღავათებისა, თანამშრომლობის მემორანდუმი გულისხმობს ერთობლივი სამეცნიერო კონფერენციების ჩატარებას, საქართველოს თავდაცვის სამინისტროს ხელმძღვანელი პირების მიერ საჯარო ლექციების გამართვას, საქართველოს თავდაცვის ძალების ქვედანაყოფებში ექსკურსიების მოწყობას და ა.შ.
მათივე ცნობით, წელს SANGU-ში მიღება 9 საბაკალავრო პროგრამაზეა გამოცხადებული: ფსიქოლოგია, სამართალი, ტურიზმი, ბიზნესის ადმინისტრირება, კომპიუტერული მეცნიერებები, ისტორია, ფილოლოგია, საერთაშორისო ურთიერთობები და ეკონომიკა. აბიტურიენტებს ჯერ კიდევ შეუძლიათ სასურველი უნივერსიტეტების პრიორიტეტების მიხედვით დალაგება.
 </description><pubDate>Thu, 20 Aug 2020 02:37:07 GMT</pubDate></item><item><title>მამუკა მდინარაძე - ერთნაირად ამორალურია ფიზიკური პირების მიერ ფულის შოვნის გადაწყვეტილება და „ნაციონალური მოძრაობის“ მიერ ამ საკითხით პოლიტიკური ქულების დაწერა</title><link>https://www.interpressnews.ge/ka/article/614390-mamuka-mdinaraze-ertnairad-amoraluria-pizikuri-pirebis-mier-pulis-shovnis-gadacqvetileba-da-nacionaluri-mozraobis-mier-am-sakitxit-politikuri-kulebis-dacera/</link><description>არანაირი სჭიროება არ არის რომელიმე ფიზიკური პირის, რომელიც პირდაპირ ვიტყვი, თაღლითობს და ფულს ართმევს მოქალაქეს იმაში, რომ ბავშვები დაარეგისტრირონ შესაბამის ბაზაში და ასევე არ არსებობს პოლიტიკური პარტიის, „ნაციონალური მოძრაობის“ დახმარების საჭიროება, - ამის შესახებ პარლამენტის ვიცე-სპიკერმა მამუკა მდინარაძემ ჟურნალისტებთან საუბრისას განაცხადა.
მამუკა მდინარაძის განმარტებით, ფიზიკური პირების გარკვეული ჯგუფი ცდილობს ანაზღაურების საფასურად მოქალაქეებს დაეხმარონ რეგისტრაციაში, ბავშვებისათვის განკუთვნილი 200 - ლარიანი კომპენსაციის მისაღებად. მისივე თქმით, მოქალაქეებს რეგისტრაციაში დახმარებას სთავაზობს „ნაციონალური მოძრაობა“ და ამით პოლიტიკური ქულების დაწერას ცდილობს.
 
„ანტიკრიზისული გეგმის მესამე ეტაპზე ჩვენ, ხელისუფლებამ, გადავწყვიტეთ, რომ ბავშვებისათვის მიგვეცა კომპენსაცია 200 ლარის ოდენობით, რომ ახალი სასწავლო წლისათვის მათ ჰქონოდათ ელემენტარული საჭიროებების დაკმაყოფილების საშუალება. ამასთან დაკავშირებით ვიღაცებმა გადაწყვიტეს ფულის შოვნა და ფიზიკური პირები, კონკრეტული ადამიანები რეკლამასაც კი უწევენ საკუთარ მოქმედებას, რომლის მიხედვითაც ისინი სთავაზობენ მოქალაქეებს გარკვეული ანაზღაურების სანაცვლოდ რეგისტრაციაში დახმარებას და რაც არ უნდა გასაკვირი იყოს, იგივე დაიწყო „ნაციონალურმა მოძრაობამ“, რომელიც აცხადებს, რომ ეხმარება რეგისტრაციაში იმ ადამიანებს, ვისაც ამისი საჭიროება აქვთ.
 
აქედან გამომდინარე, ერთნაირად ამორალურია ფიზიკური პირების მიერ ფულის შოვნის გადაწყვეტილება ამ თემასთან დაკავშირებით და „ნაციონალური მოძრაობის“ მიერ ამ საკითხით პოლიტიკური ქულების დაწერა“, - განაცხადა მამუკა მდინარაძემ.
 
ვიცე-სპიკერმა ხაზგასმით აღნიშნა, რომ მსგავსი დახმარების საჭიროება არ არსებობს, ვინაიდან ადგილობრივი მუნიციპალიტეტები მზად არიან საჭიროების შემთხვევაში ამ მიმართულებით დახმარება აღმოუჩინონ მოქალაქეებს.
 
„ამის არანაირი საჭიროება არ არის, იმიტომ, რომ მუნიციპალიტეტებს აქვთ სპეციალური დავალება, თუ ამის საჭიროება იქნა, დაეხმარონ მოქალაქეებს და ნებისმიერ ადამიანს შეუძლია მივიდეს ადგილობრივ მუნიციპალიტეტში, მერიებში, სოფლებში მიმართონ სოფლის რწმუნებულებს და ისინი მიეხმარებიან თუ რამე შეფერხება იქნება. არანაირი სჭიროება არ არის რომელიმე ფიზიკური პირის, რომელიც პირდაპირ ვიტყვი, თაღლითობს და ფულს ართმევს მოქალაქეს იმაში, რომ ბავშვები დაარეგისტრირონ შესაბამის ბაზაში და ასევე არ არსებობს პოლიტიკური პარტიის, “ნაციონალური მოძრაობის“ დახმარების საჭიროება“,- განაცხადა მამუკა მდინარაძემ, რომლის კომენტარსაც საქართველოს პარლამენტის პრესსამსახური ავრცელებს.
 </description><pubDate>Thu, 20 Aug 2020 02:37:07 GMT</pubDate></item><item><title>ესპანეთში ღია ცის ქვეშ მოწევა იკრძალება და ღამის გართობაზე შეზღუდვები წესდება</title><link>https://www.interpressnews.ge/ka/article/614395-espanetshi-gia-cis-kvesh-moceva-ikrzaleba-da-gamis-gartobaze-shezgudvebi-cesdeba/</link><description>ესპანეთში კორონავირუსის გავრცელების პრევენციის მიზნით ახალი წესები ამოქმედდა, მათ შორის არის ღია ცის ქვეშ მოწევის აკრძალვა, ღამის კლუბების დახურვა და ბარებისა და რესტორნებისთვის სამუშაო საათების განსაზღვრა. ინფორმაციას სააგენტო „როიტერი“ ავრცელებს.
„არ შეიკრიბოთ ღია ცის ქვეშ წვეულებებზე, არ დალიოთ და არ მოწიოთ, როდესაც არ შეგიძლიათ მინიმუმ 2 მეტრიანი დისტანციის დაცვა. დაიცავით დისტანცია მეგობრებთან და ნუ შეიკრიბებით 10 ადამიანზე მეტი“, - განაცხადა ესპანეთის ჯანდაცვის მინისტრმა სალვადორ ილლამ.
ახალი რეგულაციის თანახმად, რესტორნები და ბარები ღამის პირველი საათისთვის უნდა დაიკეტოს. მსგავსი ზომები უკვე შემოიღეს გალისიას რეგიონმა და კანარის კუნძულებმა, ესპანეთის დანარჩენ რეგიონებში კი აცხადებენ, რომ ახალ რეგულაციებს გაავრცელებენ, თუმცა დროს თავად განსაზღვრავენ.
ცნობისთვის, ერთი კვირის წინ კორონავირუსის გავრცელების რისკის გამო, ესპანეთის გალისიას რეგიონში საჯარო სივრცეში მოწევა ფაქტობრივად აიკრძალა. აღნიშნულ აკრძალვას იმით ხსნიან, რომ მოწევის დროს კვამლის გარეთ გამოშვებისას მცირე წვეთები და პოტენციური ვირუსები ჰაერში იფანტება, ასევე მოწევის დროს ადამიანები პირბადეებს იხსნიან და ხშირად ხელით ეხებიან.
აღსანიშნავია, რომ ბოლო დღე-ღამეში ესპანეთში კორონავირუსის 3 715 ახალი შემთხვევა გამოვლინდა, რაც 24 - საათიან პერიოდში ახალი რეკორდულად მაღალი მაჩვენებელია, მას შემდეგ რაც ქვეყანაში საკარანტინე ზომების შემსუბუქება დაიწყეს.
 </description><pubDate>Thu, 20 Aug 2020 02:37:07 GMT</pubDate></item><item><title>თბილისის მერიის მხარდაჭერით, 7x7-ზე საფეხბურთო ტურნირი - MASTER LEAGUE ჩატარდება</title><link>https://www.interpressnews.ge/ka/article/614398-tbilisis-meriis-mxardacherit-7x7-ze-sapexburto-turniri-master-league-chatardeba/</link><description>თბილისის მუნიციპალიტეტის მერიისა და საქართველოს განათლების, მეცნიერების, კულტურისა და სპორტის სამინისტროს ფინანსური მხარდაჭერით, 7x7-ზე საფეხბურთო ტურნირი - MASTER LEAGUE ჩატარდება.
თბილისის მერიის ინფორმაციით, პროექტის პრეზენტაცია ბავშვთა ქალაქ „მზიურში“ გაიმართა, რომელსაც დედაქალაქის მერი, კახა კალაძე განათლების, მეცნიერების, კულტურისა და სპორტის მინისტრის მოადგილე შალვა გოგოლაძესთან და საქართველოს ფეხბურთის ფედერაციის პრეზიდენტ ლევან კობიაშვილთან ერთად დაესწრო.
„ძალიან საინტერესო ტურნირი იწყება. იცით, რამდენად მნიშვნელოვანია ჩვენთვის ჯანსაღი ცხოვრების წესის დანერგვა, პოპულარიზაცია, ამ ყველაფერში ახალგაზრდების ჩართულობა. ზოგადად, ჩვენი ყოველდღიური საქმიანობა მიმართულია იმისკენ, რომ ყველა პროექტი, რომელიც დედაქალაქში ხორციელდება, ადამიანზე იყოს ადაპტირებული. ჩვენი მთავარი მამოძრავებელი არის ადამიანი, იქნება ეს ინფრასტრუქტურული პროექტები, გამწვანების სამუშაოები, არსებული სკვერების რეაბილიტაცია თუ სხვა. შარშან განვახორციელეთ საპილოტე პროექტი - MASTER LEAGUE, ფეხბურთი 7x7-ზე, რომელშიც ბევრმა ახალგაზრდამ მიიღო მონაწილეობა, თუმცა წლევანდელი წელი თავისი მასშტაბებიდან გამომდინარე, განსხვავებული იქნება. პროექტში მონაწილეობას 12 000-ზე მეტი ახალგაზრდა მიიღებს და მთელი ქვეყნის მასშტაბით განხორციელდება. იცხოვრო ჯანსაღი ცხოვრების წესით, სპორტულად, მერწმუნეთ, ეს ყველგან და ყველაფერში გამოგადგებათ. ჩვენს ახალგაზრდებს უნდა ვაჩვენოთ, თუ რამდენად მნიშვნელოვანია სპორტი. ტურნირის პირველი შეხვედრა 21 აგვისტოს რაჭაში გაიმართება, ხოლო 25 აგვისტოს თბილისში აიღებს სტარტს“, - განაცხადა კახა კალაძემ.
დედაქალაქის მერმა ფეხბურთის ფედერაციასთან ერთად, განათლების, მეცნიერების, კულტურისა და სპორტის სამინისტროს მადლობა გადაუხადა.
7x7-ზე ფეხბურთის ასოციაციის მიერ ორგანიზებულ ტურნირში მთელი ქვეყნის მასშტაბით, ყველა რეგიონი - 64-ვე მუნიციპალიტეტის წარმომადგენელია ჩართული. პროექტი, რომლის პარტნიორი საქართველოს ფეხბურთის ფედერაციაა, მიმდინარე წლის ნოემბერში დასრულდება.
მიმდინარე წელს პროექტში ჩართული გუნდების საერთო რაოდენობა 544-ია, რაც ორჯერ აღემატება 2019 წელს მონაწილე გუნდების რაოდენობას. მათ შორის, თბილისში მონაწილე გუნდების რაოდენობაა - 44 (აქედან 20 გუნდი ითამაშებს თბილისის MASTER LEAGUE-ში და 24 გუნდი თბილისის CHALLENGE LEAGUE-ში).
დედაქალაქში რეგისტრირებულ მონაწილეთა საერთო რაოდენობა 1 050-ს შეადგენს, ხოლო მთელი ქვეყნის მასშტაბით, მონაწილეთა რაოდენობა 12 000-ს აჭარბებს.
პროექტის პრეზენტაციას მერის მოადგილე ანდრია ბასილაია, 7x7-ზე ფეხბურთის ასოციაციის პრეზიდენტი აკაკი ხლაბუსტოვი, ასევე, თბილისის საკრებულოს წევრები და ქართველი ფეხბურთელები ესწრებოდნენ.
 
 </description><pubDate>Thu, 20 Aug 2020 02:37:07 GMT</pubDate></item></channel></rss>